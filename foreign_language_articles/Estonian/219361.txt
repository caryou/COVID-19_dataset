“კორონავირუსი კი არა, სხვა ვირუსია ყველაზე საშიში…” In ახალი ამბები, მთავარიPosted მარტი 18, 2020 სამოქალაქო აქტივისტი, ლადო სადღობელაშვილი, სოციალურ ქსელში, წერს: “ყურადღება!!! – მსოფლიოში საოცარმა ტენდენციებმა იჩინეს თავი! ასე მაგალითად: შვედეთმა უარი თქვა კოროვირუსის წინააღმდეგ ბრძოლაზე. შვედეთის სამეფო ერთ – ერთია იმ ქვეყანათა შორის, რომელმაც ჯერ კიდევ არ დახურა საზღვრები; აქ მუშაობს ყველა საგანმანათლებლო დაწესებულება, კაფე, რესტორანი და სპორტული დარბაზი. მთავრობა არ იღებს რაიმე გადაუდებელ ზომებს საშიში ვირუსის გავრცელების წინააღმდეგ. პრემიერ-მინისტრმა შტეფან ლოფვანმა განაცხადა, რომ მიღებული იქნება კონტროლის გარკვეული ფორმა მათთვის, ვინც ქვეყანაში შედის. შვედეთის ჯანდაცვის ორგანომ რამდენიმე დღის წინ გამოსცა რეკომენდაციები კორონავირუსის ტესტირებისთვის, განსაკუთრებით covid-19-ის მწვავე სიმპტომების მქონე პირთათვის, საავადმყოფო პაციენტებისთვის, სამედიცინო პერსონალისთვის და მაღალი რისკის მქონე ასაკოვანი პირებისთვის. შვედი მეცნიერები აცხადებენ, რომ კორონავირუსი … უსაფრთხოა! ინფიცირებულთა შორის სიკვდილიანობის მაჩვენებელი მხოლოდ 2%. შვედეთში, შემთხვევების რაოდენობამ 1000-ს გადააჭარბა. 3 ადამიანია გარდაიცვლილი, ერთი გამოჯანმრთელდა, 3 კი მძიმე მდგომარეობაშია. ბოლო პერიოდში ახალი ინფექციების დიდი რაოდენობა არ დაფიქსირებულა. ბიზნესი აგრძელებს ფუნქციონირებას ისე, როგორც ადრე, თითქოს არაფერი მომხდარა. – ზოგი ექიმის თქმით, ყველაზე უარესი ვირუსი არის „შიშის ვირუსი“, რაც ხალხს აიძულებს ისეთი რამ გააკეთოს, რაც სიტუაციას აუარესებს. – თითქმის ანალოგიური მოსაზრება აქვს ისრაელის ექიმებს, მათი განცხადებით, კორონავირუსი გაცილებით იოლად გრძელდება, ვიდრე ამას დღემდე ვარაუდობდნენ. ამასთან, მათი თქმით, საკარანტინო ზომები საშუალებას იძლევა დაიწიოს ზეწოლამ ჯანდაცვის სისტემაზე. “თუკი თქვენ დაინფიცირდებით კიდეც კორონავირუსით, ეს სამყაროს დასასრული არ არის. ეს დაავადება, რომელიც 84 %-ში იოლად მიმდინარეობს, ადამიანთა ნაწილი ვერც კი გებულობს, რომ დაინფიცირებულები არიან. 16 % -სთვის ეს გაცილებით მძიმე დაავადებაა, რომელთაგან 2.5-დან 5 % – მდე შესაძლოა, საჭიროებდეს ფილტვების ხელოვნურ ვენტილაციას. სიკვდილის პროცენტული მაჩვენებელი კი სრულებითაც არ არის ისეთი, როგორიც გვესმოდა ჩინეთიდან. ეს ციფრები გაცილებით დაბალია. თუკი ამას შევხედავთ ეპიდემიოლოგიური თვალსაზრისით, ეს ავადმყოფობა გაცილებით იოლია, ვიდრე ჩვენ დასაწყისში გვეგონა“, – განაცხადა ისრაელის უმსხვილესი კლინიკური ცენტრის დირექტორის მოადგილემ, პროფესორმა აფეკ არნონმა. ისრაელში სამშაბათის მონაცემებით, კორონავირუსით დაინფიცირებულთა რაოდენობა 324 ადამიანს შეადგენს, რომელთაგან ხუთის მდგომარეობა მძიმეა . ps მარტივ სტატისტიკას (ციფრებს) თუ შევხედავთ მაგალითად უხანში სადაც ეს ვირუსი გავრცელდა ცხოვრობს დაახლოებით 18 მილიონი ადამიანი, ინფოცირებულთა რიცხვმა დაახლოებით შეადგინა 100 000 -ს ანუ 0,5%. გარდაცვლილები ამ მომენტისთვის არ აცდა 3500-ს (მოსახლეობის დაახლოებით 0,02%)რაც იმას ნიშნავს, რომ პროცენტულად გარდაცვალება ძალიან დაბალია! ვირუსი კატასტროფულად საშიში არ არის!” Tweet

article_url: https://www.alia.ge/%E1%83%99%E1%83%9D%E1%83%A0%E1%83%9D%E1%83%9C%E1%83%90%E1%83%95%E1%83%98%E1%83%A0%E1%83%A3%E1%83%A1%E1%83%98-%E1%83%99%E1%83%98-%E1%83%90%E1%83%A0%E1%83%90-%E1%83%A1%E1%83%AE%E1%83%95%E1%83%90/