უკატეგორიო მამა დავითი (ისაკაძე): გადარჩება ის, ვინც განსაცდელის ჟამს ეკლესიის წიაღში იქნება და რჯულს დაემორჩილება! დამატების თარიღი 15:09, 14 დეკემბერი, 2020 3, 599 რამდენიმე დღის წინ, ღვაწლმოსილი მღვდელმსახური, დეკანოზი დავით ქვლივიძე აღესრულა. ჩემი ყველაზე დიდი ძნელბედობის ჟამს, როცა უსამართლო სასჯელს ვიხდიდი სააკოვის რეჟიმის ციხეში, მამა დავითის ხელიდან, არაერთხელ მიმიღია წმიდა ზიარება, მისმა დარიგებებმა დამაძლევინა განსაცდელი. ასობით ადამიანი სწორედ დეკანოზ დავით ქვლივიძეს უმადლის ჭეშმარიტების შეცნობას… ღმერთმა ულხინოს მის სულს! ლიბერასტულმა მედიამ არც ახლადშესვენებული მოძღვარი დაინდო – ცილი დასწამა, თითქოს „კოვიდ 19“-ით გარდაცვლილი მამა დავითი კორონავირუსის არსებობას არ აღიარებდა… სინამდვილეში კი, ყველაფერი სხვაგვარად გახლავთ! – „დიახ, კორონავირუსი არსებობს, ის ხელოვნურად შექმნეს, რათა პლანეტის მოსახლეობის ნაწილი გაჟლიტონ, ხოლო გადარჩენილები ახალ მსოფლიო წესრიგს დაუმონონ!“ – ამ სიტყვებით დაიწყო ჩემთან საუბარი განსვენებული დეკანოზის უახლოესმა მეგობარმა, სოფელ დიღმის წმიდა მარინეს სახელობის ეკლესიის წინამძღვარმა და თავადაც დეკანოზმა, დავით ისაკაძემ: – ჩვენგან წავიდა ჩვენი უახლოესი მეგობარი და სულიერი ძმა… გადაჭარბების გარეშე ვამბობ – მთელი ცხოვრების განმავლობაში ის გახლდათ ჩვენი სამშობლოსთვის და ეკლესიისთვის თავდადებული ადამიანი. სწორედ ამიტომ, არ გვიკვირს, როცა მისი სახელისთვის ჩირქის მოცხებას ამაოდ ცდილობენ ისინი, ვისაც არ სწამს უფალი და არ ცხოვრობს ზნეობრივი წესების დაცვით. მათი ღვარძლი კიდევ უფრო განადიდებს გარდაცვლილი მამა დავითის სახელს, ღირსეულ და ღვთის ერთგული საზოგადოების თვალში. თავისი ცხოვრების წესის გამო მამა დავითი ბოლო წლებში ხშირად ავადმყოფობდა ფილტვების ანთებით. მასვე აწუხებდა დიაბეტიც, თუმცა, მის გარდაცვალებასთან დაკავშირებით ძალიან ბევრი პასუხგაუცემელი კითხვა გვრჩება. უმთავრესი კითხვა ასეთია: რატომ გვიკეტავენ საავადმყოფოების კარებს მღვდელმსახურებს და საშუალებას არ გვაძლევენ, ავადმყოფების წინაშე ჩვენი უშუალო მოვალეობა შევასრულოთ, მათ მივცეთ სულიერი საზრდო და აღმოვუჩინოთ თანადგომა? არ გვაძლევენ საშუალებას, ლოცვები წავუკითხოთ, ვაზიაროთ, ვინც შესაძლოა, ძალიან მალე ამქვეყნად აღარ იყოს?! ცოტა ხნის წინ, ჩვენ დაგვიკეტეს საპატიმროების კარებიც, უკვე შეუძლებელია, მოვინახულოთ პატიმრები და მათ რელიგიური მოთხოვნილებების აღსრულებაში დავეხმაროთ! ვისაც ციხეში ყოფნის გამოცდილება აქვს და მორწმუნე ბრძანდება, ის ადვილად გაიაზრებს მდგომარეობის ტრაგიზმს. შეიძლება, ადამიანი სულაც, ციხეში გახდა მორწმუნე, გაუჩნდა აღსარების თქმის და ზიარების მიღების მისწრაფება, ვინ იცის, იქნებ, ციხიდან ცოცხლად თავის დაღწევა არ უწერია და ამ დროს, იმის საშუალებასაც არ აძლევენ, ეზიაროს და გამართლებული წარსდგეს ღვთის წინაშე! განსვენებული დეკანოზი, მამა დავითი (ქვლივიძე) ბოლოსდაბოლოს, რით გარდაიცვალა მამა დავითი? რით იღუპება ავადმყოფთა უმრავლესობა? სინამდვილეში, საზოგადოებამ არ იცის, რით იღუპება ავადმყოფების უმრავლესობა. ექიმებმაც კი, ხშირად, არ იციან, რით შეიძლება დაეხმარონ სნეულებს, რადგან გავრცელებული ვირუსის სრული ბუნება უცნობია მედიცინაში. ამავე დროს, ურცხვად ცრუობენ ის ჟურნალისტები, რომლებიც ამტკიცებენ, თითქოს მღვდელმსახურები არ ვაღიარებთ კოვიდ ინფექციას! დიახ, კოვიდ-19 არსებობს, მაგრამ ის ხელოვნურად არის შექმნილი, რათა გაჟლიტოს პლანეტის მოსახლეობის ნაწილი, ხოლო გადარჩენილები – ახალ მსოფლიო წესრიგს დაუმონონ! ამ მიზნით იხარჯება დიდძალი თანხა. ჯერ კიდევ 2008 წელს საფრანგეთის პრეზიდენტ ფრანსუა მიტერანის მრჩეველი, ჟაკ ატალი გამოცემა „ლე ესპრესო“-ში წერდა, რომ დგება მსოფლიო მთავარობის შექმნის აუცილებლობა, რაც შესაძლებელი იქნება რაიმე პანდემიის გავრცელების შემდეგ… ჯანმრთელობის მსოფლიო ორგანიზაცია, რომელიც ამერიკული სპეცსამსახურების ეგიდით შეიქმნა და რომელსაც კურირებდნენ ძმები – ჯონ და ალენ დალესები, დღეს უკვე მთელ მსოფლიოში ახორციელებს ამ პანდემიის გავრცელების ორგანიზაციას! არსებობს უამრავი დოკუმენტი, რომ სნეულთა და გარდაცვალებულთა რაოდენობის შესახებ მონაცემები გაზვიადებულია. მაგალითად, ამის შესახებ საუბრობს ცნობილი მეცნიერი და სენატორი – მინესოტას შტატიდან სკოტ იენსენი. ხშირ შემთხვევაში, სხვადასხვა დაავადების გართულების შედეგად დაღუპვის ფაქტებსაც კოვიდს მიაწერენ. გაზვიადების მიზანია ხალხში პანიკის დათესვა, რაც ისევ და ისევ, ორგანიზმის იმუნიტეტის დაქვეითებას და ინფექციის გავრცელებას უწყობს ხელს. ამასთან, საზოგადოება გადაჰყავს ადვილად სამართავ მდგომარეობაში, როცა უაზრო რეგულაციასაც სიტყვის შეუბრუნებლად ემორჩილება. ყველაზე არ ითქმის, მაგრამ უკვე პანიკას აყვნენ ექიმებიც, რომლებიც შიშით, ავადმყოფებს ახლოს აღარ ეკარებიან. კოვიდ გადატანილი არაერთი ყოფილი პაციენტები ყვება, რომ სამედიცინო დაწესებულებაშიც აღმოჩენილან დახმარების გარეშე, უმწეო მდგომარეობაში. ახალი მსოფლიო წესრიგი და მსოფლიო მთავრობა რაში სჭირდებათ? ახალი მსოფლიო წესრიგის დამყარება და მსოფლიო მთავრობის შექმნა არის ანტიქრისტეს გამოჩენის წინაპირობა. ბნელი ძალები ცდილობენ, საფუძველშივე ჩაახშონ სიმართლე, სხვადასხვა გზით დაბლოკონ ჯანსაღი აზრის გამავრცელებლები. ამის მკაფიო დასტურია თუნდაც ფეისბუქი, სადაც დაუყოვნებლივ შლიან და ბლოკავენ ნებისმიერ პოზიციას, რომელიც „ჯანმოს“ რეკომენდაციებს კრიტიკულად განიხილავს. საზოგადოებას გულდაგულ უმალავენ რეგულაციის მოწინააღმდეგე პირების და ჯგუფების არგუმენტებს. მაგალითად, ცნობილი გერმანელი იურისტი რეინერ ფულმიჩი თანამოაზრე იურისტებთან ერთად უკვე ამზადებს სარჩელს გარკვეული ორგანიზაციების და კერძო პირების წინააღმდეგ, რომელშიც სიცრუის პანდემიას ათანაბრებს კაცობრიობის წინააღმდეგ ჩადენილ ისეთ დანაშაულთან, როგორიც იყო ფაშიზმი! იგი აღნიშნავს, რომ უხეშად ირღვევა ადამიანის ყველა უფლება, რადგან ადამიანებს შეკითხვის დასმის ნებასაც არ აძლევენ, ისე უკრავენ პირს პირბადეებით, აიძულებენ დისტანციის დაცვას, ხოლო ეკონომიკური თვალსაზრისით – უმძიმეს მდგომარეობაში აგდებენ! ხოლო ამერიკაში 6 ათასზე მეტმა მეცნიერმა და ექიმმა მოაწერა ხელი ე.წ. ბარინგტონის დიდ დეკლარაციას, იმ საკარანტინო ზომების წინააღმდეგ, რომელიც აშშ-ში და დიდ ბრიტანეთში მოქმედებს. მამა დავითი (ქვლივიძე) უზიარებელი გავიდა ამ ქვეყნიდან? დიდი პრობლემების გადალახვის და ბრძოლის შედეგად მოვახერხეთ მისი ზიარება, თუმცა ამის საშუალება ყველა პაციენტს არ ეძლევა! საზიარებლად შესული მღვდელმსახური კი, კინაღამ დაიხრჩო კოსმონავტის მსგავს სკაფანდრში, რისი ჩაცმაც აიძულეს… ასე არ უნდა ხდებოდეს! ამქვეყნიდან, ოდესმე, ყველანი გავალთ. ყველანი გარდავიცვლებით, ზოგი – კორონავირუსით, ზოგი – სხვა მიზეზით… მაგრამ მთავარი ის არის, რომ ნებისმიერ ადამიანს ჰქონდეს საშუალება, ამქვეყნიური ცოდვებისგან განწმენდილი და ნაზიარები წარსდგეს უფლის წინაშე! ბოროტი სული ცდილობს, რაც შეიძლება მეტი ადამიანი დარჩეს უზიარებელი, რათა მის ხელში აღმოჩნდეს. ყოველი გონიერი ადამიანი კი, ყოველდღიურად ემზადება ღმერთთან შესახვედრად. ამიტომ, მთავარი ხორციელი კი არა, სულიერი გადარჩენაა! ხოლო გადარჩებიან ისინი, ვინც განსაცდელის დროს ეკლესიის წიაღში იქნებიან და რჯულს დაემორჩილებიან! რეგულაციებს რა ვუყოთ? ადრე როგორ იყო? როდესაც სურდო შეგვეყრებოდა, განა, საკუთარი ნებით არ ვერიდებოდით საზოგადოებასთან ურთიერთობას? ამჯერადაც ასე უნდა მოვიქცეთ! გარკვეული პერიოდის განმავლობაში, ვისაც ინფექციის ნიშნები აქვს, თავი უნდა აარიდოს ადამიანებთან კონტაქტს. მაგრამ, არა იძულებითი და მასობრივი კარანტინებით, რომელიც ყირაზე აყენებს ნებისმიერი ადამიანის უფლებას! ყოველი განსაცდელი დაიძლევა ლოცვით! უნდა გაძლიერდეს ლოცვა. უამრავი ეპიდემია და პანდემია ახსოვს კაცობრიობას, მაგრამ ზიარების დროს მღვდელმსახურები პირბადეებს არ იყენებდნენ! შესაბამისად, აღსარების თქმის და ზიარების მიღების სურვილიც, უფრო ხშირად იყო. სამწუხაროდ, მრავალ ქვეყანაში, ხელისუფლებებმა სულიერი აღმავლობის ხელშეწყობის ნაცვლად, ეკლესიები დაკეტეს… სამწუხაროდ, დღეს, მღვდელმსახურთა ნაწილიც ორჭოფობს… ყველას უნდა ახსოვდეს, რომ ეკლესია არის ადამიანთა სულიერი და ფიზიკური განწმენდის ადგილი და, არავის არ აქვს უფლება, ადამიანებს აუკრძალოს ამ დიდ სიწმიდესთან მიახლება! არავის აქვს უფლება, შუზღუდოს, მითუფრო, საერთოდაც აუკრძალოს სნეულ ადამიანს წმიდა ზიარების მიღება! რელიგიური მოთხოვნების დაკმაყოფილების შეზღუდვა დაუშვებელია!!! ამიტომ, კატეგორიულად მოვითხოვთ, საავადმყოფოების და საპატიმროების კარები აუცილებლად, უნდა გაიხსნას მღვდელმსახურთათვის! ამ მოთხოვნის შეუსრულებლობას მოყვება დღემდე წარმოუდგენელი მასშტაბის მღელვარება ქართველ საზოგადოებაში! ჩემო ძმებო და დებო, მეგობრებო, ნუ შეგეშინდებათ! სდექით მტკიცედ და შეურყეველად! ესაუბრა ზაზა დავითაია წყარო: “ასავალ-დასავალი” კომენტარები

article_url: https://tvalsazrisi.ge/%e1%83%9b%e1%83%90%e1%83%9b%e1%83%90-%e1%83%93%e1%83%90%e1%83%95%e1%83%98%e1%83%97%e1%83%98-%e1%83%98%e1%83%a1%e1%83%90%e1%83%99%e1%83%90%e1%83%ab%e1%83%94-%e1%83%92%e1%83%90%e1%83%93/?fbclid=IwAR3y-s3RGz8YHFuebGoNWDBDyWf41un9-upFLPkHBa69qniudLpsSJz3Eoc