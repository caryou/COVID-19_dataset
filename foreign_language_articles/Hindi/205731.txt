२०१८ की तस्वीर को वर्तमान में तमिलनाडु के वेल्लोर का बता लॉकडाउन उल्लंघन के नाम से फैलाया जा रहा है | Coronavirus False May 4, 2020May 4, 2020Aavya Ray सोशल मीडिया पर नमाज़ अदा करते हुए पुरुषों के एक समूह की तस्वीर को फैलाते हुए यह दावा किया जा रहा है कि यह तस्वीर तमिलनाडु के वेल्लोर जिले में देशव्यापी तालाबंदी के दौरान ७०० आदमियों के एक समूह की है, जिन्होंने लॉकडाउन का उल्लंघन कर नमाज अदा की थी | फेसबुक पोस्ट | आर्काइव लिंक अनुसंधान से पता चलता है कि.. जाँच कि शुरुवात हमने इस तस्वीर का स्क्रीनशॉट लेकर गूगल रिवर्स इमेज सर्च करने से की, जिसके परिणाम में हमें यह तस्वीर अलामी स्टॉक फोटोज पर उपलब्ध मिली | हमने पाया कि तस्वीर उत्तर प्रदेश के इलाहाबाद शहर की है, जिसे अब प्रयागराज के नाम से जाना जाता है | आलमी की वेबसाइट के अनुसार, तस्वीर को १७ मई, २०१८ को खींचा गया था | इस तस्वीर के शीर्षक में लिखा गया है कि “इलाहाबाद में रमजान के महीने के दौरान मुस्लिम तरावीह नामक रात की नमाज अदा करते हैं, रमजान इस्लामी कैलेंडर का नौवां महीना है, और वह महीना जिसमें कुरान का खुलासा हुआ था , रमजान के महीने के दौरान उपवास इस्लाम के पाँच स्तंभों में से एक है | इस महीने को मुसलमानों ने सुबह से सूर्यास्त तक दिन के उजाले के दौरान उपवास करके बिताया है |” इस तस्वीर को प्रभात कुमार वर्मा नामक एक फोटोग्राफर ने खीचा था | तमिलनाडु के तिरुपथुर जिले की पुलिस ने भी ट्विटर पर सोशल मीडिया पर प्रसारित गलत खबर का खंडन करते हुए लिखा है कि “#अलाहाबाद में शूट की गई तस्वीर को सोशल मीडिया में गलत तरीके से तिरुपथुर जिले से नाम से शेयर किया गया है| # बदमाशों के खिलाफ मामला दर्ज किया गया है |” caution fake news picture shot in #allahabad is falsely shared in social media as one taken in #tirupathur district.FIR has been registered against the miscreants வழக்கு பதிவு செய்யப்பட்டுள்ளது பொய்யான செய்தி பரப்புவர் மீது சட்டநடவடிக்கை எடுக்கப்படும்#fakenews #tnpolice pic.twitter.com/9Xkt1O2bAO — Tirupathur Dist Police (@sp_tirupathur) May 1, 2020 आर्काइव लिंक निष्कर्ष: तथ्यों की जाँच के पश्चात् हमने उपरोक्त पोस्ट को गलत पाया है | उत्तर प्रदेश के अलाहाबाद में २०१८ में खिंची तस्वीर को यह दावा करते हुए फैलाया जा रहा है कि ये तस्वीर वर्तमान लॉकडाउन के दौरान तमिलनाडु में मुस्लिमो द्वारा नमाज़ अदा करने की है | Title:२०१८ की तस्वीर को वर्तमान में तमिलनाडु के वेल्लोर का बता लॉकडाउन उल्लंघन के नाम से फैलाया जा रहा है | Fact Check By: Aavya Ray Result: False Related Tagged AllahabadCoronavirusCoronavirus IndiaLockdownTamil NaduUttar PradeshVellore

article_url: https://www.factcrescendo.com/image-from-allahabad-falsely-shared-as-lockdown-violation-in-tamil-nadu/