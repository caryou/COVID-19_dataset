हाइलाइट्स: पाकिस्तान की फ्लाइट का वीडियो सामने नहीं हुआ सोशल डिस्टेंसिंग का पालन 2 सीटों के बीच 1 सीट छोड़ने का वादा तोड़ा प्लेन में पहुंचे यात्रियों ने जताई नाराजगी कराची-टोरंटो फ्लाइट से एयरलिफ्ट किए गएकराची कोरोना वायरस को फैलने से रोकने के लिए सोशल डिस्टेंसिंग का पालन करना बेहद अहम है। हालांकि, पाकिस्तान इंटरनैशनल एयरलाइन्स की फ्लाइट में इसका ख्याल नहीं रखे जाने से पैसेंजर्स नाराज हो गए। पैसेंजर्स और प्लेन के स्टाफ के बीच बहस का वीडियो सोशल मीडिया पर शेयर किया गया। दरअसल, दूसरे देशों में फंसे लोगों को निकालने के लिए स्पेशल फ्लाइट्स चलाई गई हैं। पाकिस्तान में अब तक 15,289 लोग कोरोना की चपेट में आ चुके हैं और 335 लोगों की मौत हो चुकी है। प्लेन में नहीं कोरोना? वीडियो कराची-टोरंटो की एक फ्लाइट का है। इसमें देखा जा सकता है कि एक यात्री स्टाफ से कह रहा है, आप लोगों के मुताबिक कोरोना वायरस बाहर है, फ्लाइट के अंदर नहीं। अगर मुझे कुछ होता है तो मैं आप पर केस कर दूंगा। एक महिला स्टाफ से कहती है, सभी एयरलाइन्स ने अपनी सीटें निकाल दी हैं लेकिन आपने नहीं। डिस्टेंसिंग का वादा तोड़ा फ्लाइट में सफर कर रहीं एक महिला ने बताया, हमने तभी टिकट्स खरीदे थे जब हमें यह आश्वासन दिया गया था कि हमारे पड़ोस की सीटें काली रहेंगी और डिस्टेंसिंग का पालन किया जाएगा लेकिन प्लेन में आने के बाद हम देख रहे हैं कि सभी सीटें भरी हैं। इससे नाराज एक यात्री ने कहा, क्या आपको लगता है कि हम बेवकूफ हैं? सरकार सिर्फ बाहर रहने वाले लोगों से पैसे ऐंठना चाहती है।

article_url: https://navbharattimes.indiatimes.com/world/pakistan/pakistanis-complain-about-no-social-distancing-measures-in-pia-flight-video-amid-coronavirus-pandemic/articleshow/75453060.cms