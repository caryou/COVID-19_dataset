क्या मुस्लिम लोग ईद के अवसर पर हिन्दुओं को खाना देने के पहले थाली, कटोरी और चम्मचों पर अपना थूक लगा कर दे रहें हैं ?” False National Social June 12, 2019June 12, 2019Natasha Vivian ६ जून २०१९ को फेसबुक पर ‘Shiv Rajput’ नामक एक यूजर ने फेसबुक पर एक पोस्ट साझा की है | पोस्ट में एक विडियो है जिसमे कुछ मुस्लिम लड़के थाली, चम्मच और कटोरी चाटते हुए दिख रहें है | पोस्ट का विवरण इस प्रकार है – ईद पर खास तैयारी हिंदू भाइयों के लिए | ध्यान से देखिए फिर कहिए हिंदू मुस्लिम भाई भाई | थू थू | इस पोस्ट में यह दावा किया जा रहा है कि, “मुस्लिम लोग ईद के अवसर पर हिन्दुओं को खाना देने के पहले थाली, कटोरी और चम्मचों पर अपना थूक लगा कर दे रहें हैं |” क्या सच में ऐसा है ? आइये जानते है इस पोस्ट के दावे की सच्चाई | सोशल मीडिया पर प्रचलित कथन: FacebookPost | ArchivedLink संशोधन से पता चलता है कि… विडियो मे दर्शाये लड़कों की टोपी मुसलमानों के टोपी जैसी नहीं दिखने के कारण हमें संदेह हुआ और हमने अपने जांच की शुरुआत गूगल मे ‘muslims cleaning plate using their saliva’ की वर्ड्स से ढूंढकर की, तो हमें जो परिणाम मिले वह आप नीचे देख सकते है | इस संशोधन मे हमें ‘Vimeo’ द्वारा दी गयी एक विडियो मिली जो उपरोक्त पोस्ट मे दी गयी विडियो से हुबहू मिलती-जुलती है | इस ख़बर के मुताबिक, इस विडियो मे बोहरा है, मुस्लिम नहीं | दवूदी बोहरा धर्म के लोग खाना बर्बाद नहीं करते हैं | इसीलिए खाने के बाद वह थाली, चम्मच और कटोरी जैसे सारे बर्तनों को पहले चाटकर साफ़ करते हैं | पूरे पोस्ट को पढने के लिए नीचे दिए गए लिंक पर क्लिक करें | VimeoPost | ArchivedLink इस बात की पुष्टि करने के लिए हमने उपरोक्त पोस्ट मे दिए गए विडियो के स्क्रीन शॉट को बिंग इमेज सर्च मे ढूंढा, तो हमें जो परिणाम मिले वह आप नीचे देख सकते है | इस संशोधन मे हमें विभिन्न वेबसाइट के लिंक मिले जिसमे बोहरा संस्कृति के बारे मे दिया गया है | इनमे से कुछ मे इस खाने की प्रथा का भी ज़िक्र है | मगर सबसे अहम् बात कि जिस तरह की टोपी उपरोक्त पोस्ट के विडियो मे लड़को ने पहनी थी, बोहरा धर्म के लोग भी उसी तरह की टोपी पहने दिखे | हमने ‘Outlookindia’ द्वारा दी गयी बोहरा खान-पान पर एक प्रकाशन से नीचे दर्शाए चित्र को लिया और उपरोक्त पोस्ट के विडियो से लिए गए स्क्रीनशॉट के साथ तुलना की | दोनों चित्र मे टोपी सामान दिख रही है | इस संशोधन से यह बात प्रमाण होती है की उपरोक्त पोस्ट मे दर्शाया गया विडियो बोहरा धर्म का है और ईद के वक़्त मुसलमानों के हिंदू भाइयों के दावत की तय्यारी का नहीं | जांच का परिणाम : इस संशोधन से यह स्पष्ट होता है कि, उपरोक्त पोस्ट में किया गया दावा की, “मुस्लिम लोग ईद के अवसर पर हिन्दुओं को खाना देने के पहले थाली, कटोरी और चम्मचों पर अपना थूक लगा कर दे रहें हैं |” ग़लत है | यह विडियो बोहरा धर्म के लोगों का है | इसे गलत विवरण के साथ भ्रम पैदा करने के लिए साझा किया जा रहा है | Title:क्या मुस्लिम लोग ईद के अवसर पर हिन्दुओं को खाना देने के पहले थाली, कटोरी और चम्मचों पर अपना थूक लगा कर दे रहें हैं ?” Fact Check By: Nita Rao Result: False Related Tagged Bohrasfake newsLicking platesMuslims

article_url: https://www.factcrescendo.com/eid-special-preparation-by-muslims-for-hindus/?fbclid=IwAR0BFwam_pa_gcElPA56jGJMlxrCyLZC61ineOF5amvgAkKixi8kyQ2Rb70