सुदर्शन न्यूज़ के एडिटर ने तेलंगाना में रमज़ान गिफ़्ट पैकेट्स के वितरण को लेकर किया झूठा दावा बूम ने जाँच करने पर पाया की सुरेश चव्हाणके द्वारा ट्वीट की गयी यह तस्वीर पुरानी है और इस साल कोविड-19 के चलते तेलंगाना सरकार ने रमज़ान गिफ़्ट पैकेट्स का वितरण नहीं किया है anmolalphonso By - Anmol Alphonso Loading... | 13 May 2020 2:08 PM GMT सुदर्शन न्यूज़ के एडिटर इन चीफ़ सुरेश चव्हाणके ने रमज़ान गिफ़्ट पैकेट की एक पुरानी तस्वीर ट्वीट कर दावा किया की तेलंगाना की राज्य सरकार ने कोविड - 19 के कारण हुए लॉकडाउन के चलते इनका वितरण किया है। बूम ने तेलंगाना सरकार द्वारा 27 अप्रैल, 2020 को जारी किया एक मेमो देखा जिसमें साफ़ लिखा है कि इस त्यौहार से जुड़े सभी कार्यक्रमों को कोरोनावायरस के चलते रद्द कर दिया गया है। यह तस्वीर एक गुलाबी रंग के बैग की है जिसपर तेलंगाना सरकार का लोगो बना है और ईद मुबारक रमज़ान गिफ़्ट लिखा हुआ है। चव्हाणके ने इस तस्वीर को लॉकडाउन की स्थिति से ग़लत तरीक़े से जोड़कर ट्वीट किया । इस आर्टिकल को लिखने के समय तक उनके इस ट्वीट को 10,500 के ऊपर री - ट्वीट्स और 25,000 से ऊपर लाइक्स मिले हैं। उन्होंने अपने ट्वीट में लिखा है तेलंगाना सरकार मुसलमानों को रमज़ान की स्पेशल किट फ्री में दे रही है । हिंदुओं के त्यौहार रामनवमी, हनुमान जयंती, उगादि पर घर से भी बाहर निकलना मना था । तेलंगाना सरकार मुसलमानों को रमज़ान कि स्पेशल किट फ्रि में दे रही है। हिन्दू के त्यौहार रामनवमी,हनुमान जयंती,उगादि पर घर से भी बाहर निकलना मना था. pic.twitter.com/8bUb3LaQU6 — Suresh Chavhanke Sudarshan News (@SureshChavhanke) May 11, 2020 बूम ने पहले भी चव्हाणके एवं सुदर्शन न्यूज़ द्वारा फैलायी ग़लत जानकारियों का पर्दाफ़ाश किया है। यहाँ और यहाँ पढ़ें | फ़ेसबुक पर भी वायरल इसी वाक्य के साथ फ़ेसबुक पर ढूँढने पर हमें यह तस्वीर इसी भ्रामक कैप्शन के साथ वायरल होती मिली। ट्विटर Govt of Telangana sending Ramzan Gifts... Shouldnt this move to send gifts only to certain set citizens from a Government should be considered Communal?#appeasementpolitics@ArnabGoswamiRTv@HMOIndia @TelanganaCMO @theskindoctor13 @desimojito pic.twitter.com/7TuS5bNhSL — Sarpa (@Sarpa05934320) May 11, 2020 फ़ैक्ट चेक गूगल द्वारा रिवर्स इमेज सर्च करने पर हमने पाया की यह वायरल तस्वीर 2015 की है । सर्च करने पर हमें जुलाई 2015 का एक आर्टिकल मिला जिसमें यही तस्वीर थी और लिखा था कि तेलंगाना राज्य सरकार ग़रीब मुसलमान परिवारों को रमज़ान के दौरान यह 500-500 रुपयों के गिफ़्ट पैकेट बाँटेगी । हम यह तो नहीं जान पाए की यह तस्वीर कब खींची गयी थी किंतु यह 2015 से भी पुरानी हो इसकी संभावना है। तेलंगाना की राज्य सरकार ने पूर्व में रमज़ान के गिफ़्ट पैकेट बाँटे ज़रूर है किंतु इस वर्ष कोरोनावायरस के चलते ऐसा नहीं किया । मायनॉरिटीज़ वेल्फ़ेर डिपार्टमेंट ने 27 अप्रैल, 2020 को एक मेमो जारी किया था जिसमें लिखा था की कोविड -19 के चलते रमज़ान से जुड़ी सभी गतिविधियों को रद्द किया गया है। तेलंगाना सरकार के डिजिटल मीडिया डायरेक्टर दिलीप कोनाथम ने कहा: राज्य सरकार कोरोनावायरस के कारण इस वर्ष रमज़ान गिफ़्ट नहीं दे रही है । तेलंगाना के मुख्यमंत्री के चन्द्रसेखर राव ने हाल ही में हुई एक प्रेस कॉन्फ़रंस में कहा था कि रमज़ान गिफ़्ट बैग्ज़ का वितरण इस वर्ष नहीं किया जाएगा क्यूँकि लोग अपने हाथ से उन्हें छुएंगे और वायरस के संक्रमण का ख़तरा इससे बढ़ जाएगा । तेलंगाना राष्ट्र समिति नेता और पार्टी के सोशल मीडिया हेड, क्रिशंक मन्ने ने प्रेस कॉन्फ़रंस से इस क्लिप को ट्वीट करके चव्हाणके द्वारा किए ट्वीट को ग़लत बताया। Honble CM KCR made it clear in the PC ---- As people will touch the bags with their hands and there is a chance for virus to spread , Government will not be distributing Ramzan gifts for this year... Will be glad If BJP and their mouthpieces stop spreading Fake News https://t.co/7oRWANmoG5 pic.twitter.com/kmxHhgvXKC — krishanKTRS (@krishanKTRS) May 12, 2020 बूम ने मन्ने से सम्पर्क किया जिन्होंने इस बात की पुष्टि की के इस वर्ष सरकार ने रमज़ान गिफ़्ट पैकेट का वितरण नहीं किया और यह भी बताया की सरकार ऐसे किट अन्य त्यौहार जैसे दशहरा के दिन भी बाँटती है । गिफ़्ट, क्रिसमस और दशहरा जैसे शब्दों का कीवर्ड सर्च करके हमें कई न्यूज़ रिपोर्ट मिले जिनके अनुसार तेलंगाना सरकार अन्य त्यौहारों जैसे क्रिसमस और बथुकम्मा के समय भी ग़रीबों में तोह्फ़े बाँटने का कार्य करती है। इस दावे को पहले न्यूज़मीटर ने ग़लत ठहराया था। तेलंगाना में अब तक 1,326 पॉज़िटिव कोरोनावायरस मामले सामने आए हैं और 32 लोगों की इससे मौत हो चुकी है । न्यूज़मीटर से इनपुट्स के साथ | Claim Review : पोस्ट दावा करता है की तेलंगाना सरकार ने लॉक्डाउन के बीच रमज़ान के गिफ़्ट पैकेट का वितरण किया Claimed By : Suresh Chavhanke Fact Check : False coronavirus india Ramazan Telangana Sudarshan News Fakenews कोरोनावायरस इंडिया रमज़ान तेलंगाना सुदर्शन न्यूज़ फ़ेक न्यूज़ बूम व्हाट्सएप्प हेल्पलाइन किसी वीडियो या तस्वीर को सत्यापित करना चाहते हैं? हमें इस नंबर पर भेजें +91 77009 06588 बूम अब टेलीग्राम पर भी उपलब्ध हमारे नवीनतम फ़ैक्ट चेक्स पढ़ने और अन्य सम्बंधित अपडेट के लिए यहाँ क्लिक करें Show Full Article Next Story

article_url: https://hindi.boomlive.in/fake-news/sudarshan-news-editor-makes-false-claim-of-ramzan-gift-packs-in-telangana-8076