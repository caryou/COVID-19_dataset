होम Coronavirus क्या वर्षों पहले ज्योतिषी ने कोरोना संक्रमणकाल की कर दी थी भविष्यवाणी?... CoronavirusFact CheckReligion क्या वर्षों पहले ज्योतिषी ने कोरोना संक्रमणकाल की कर दी थी भविष्यवाणी? सोशल मीडिया में भ्रामक दावा वायरल By Preeti Chauhan अप्रैल 17, 2020 0 0 Facebook Twitter WhatsApp Linkedin Claim साल भर पहले ही 14 साल के ज्योतिष अभिज्ञान आनंद ने कोरोना वायरस के बारे में कर दी थी भविष्यवाणी। https://www.facebook.com/watch/?v=893914414395073 सोशल मीडिया के कई माध्यमों पर एक किशोर युवक जिसे ज्योतिषी बताया जा रहा है आजकल चर्चा का विषय बना हुआ है। ज्योतिषी का नाम अभिज्ञ आनंद बताया जा रहा है। वायरल दावा काफी विस्तार में लिखा गया है जो अक्षरसः कुछ इस प्रकार है। यह 14 साल का ज्योतिषी है, जिसका नाम अभीज्ञ आनंद है। वह कर्नाटक का रहने वाला है। इसने डेढ़ साल पहले ही अपने यूट्यूब चैनल कॉन्साइंस पर भविष्यवाणी कर दी थी कि 2020 में मनुष्य और वायरस के बीच में भयानक जंग होगी जिसमें पूरी दुनिया त्राहिमाम-त्राहिमाम हो जाएगी। 31 मार्च 2020 से अचानक इस बीमारी में विस्फोट होगा जिसमें कई देश इसमें समा जाएंगे। इसमें वही सुरक्षित रहेगा जो घर में रहेगा, बाकी सब कुछ खत्म हो जाएगा। 29 मई तक विश्व की 80 पर्सेंट आबादी वायरस से ग्रसित हो जाएगी और विश्व की 20 पर्सेंट आबादी इससे खत्म हो जाएगी। 30 मई से इसमें सुधार होने लगेगा जो 5 सितम्बर तक चलेगा। इस वायरस से अंतिम मौत 10 सितम्बर को होगी। उसके बाद यह वायरस पूर्णतया खत्म हो जाएगा परंतु इसके बाद कई देश भुखमरी से ग्रसित हो जाएंगे, चारों ओर लूटपाट मचाएंगे, कई देश अपना वर्चस्व खो देंगे। जब इस बालक ने वीडियो डाला था तो कई लोगों ने और भविष्यकर्ताओं ने इसका मजाक उड़ाया था मगर आज जब इसकी भविष्यवाणी वाला वह वीडियो सही हुआ तो सब लोग इसको पूछ रहे हैं। Fact Check कोरोना के खूनी ताण्डव ने विज्ञान की उस तरक्की को भी घुटनों पर टिका दिया है जिसका कभी वो दम्भ किया करता था। 21वीं सदी के इस आधुनिक मानवकाल पर कोरोना काल कहर बनकर टूटा है। संक्रमण के इस दौर में जहां मौतें रुकने का नाम नहीं ले रही हैं तो वहीं सोशल मीडिया में फेक ख़बरों का अम्बार सा लगा हुआ है। कहते हैं जब विज्ञान भी घुटने टेक दे तब लोग भगवान की तरफ उम्मीद की निगाह से देखते हैं। इसी बीच ज्योतिष द्वारा की गई भविष्यवाणी को तेजी से शेयर किया जा रहा है। वायरल दावे का सच जानने के लिए सबसे पहले कुछ कीवर्ड्स के माध्यम से गूगल करना शुरू किया। इस दौरान कई चौंकाने वाले तथ्य सामने आये। खोज के दौरान कई मीडिया रिपोर्ट्स में वायरल दावे की तस्दीक की गई है। पंजाब केसरी ने अपने लेख में वायरल दावे की पुष्टि करते हुए इसको प्रमुखता से धर्म के कालम में जगह दी है। पंजाब केसरी ने अपने शीर्षक में ही वायरल दावे की पुष्टि कर दी है। इस खबर को पढ़ने के बाद वायरल दावा सही होता प्रतीत होने लगा। हालांकि और अधिक आश्ववस्त होने के लिए पड़ताल को आगे बढ़ाया। खोजने के दौरान नवोदय टाइम्स के एक लेख में वायरल दावे का जिक्र किया गया है। इन मीडिया रिपोर्ट्स के अलावा India News समाचार चैनल के डिजिटल विंग द्वारा संचालित यूट्यूब चैनल INKHABAR द्वारा भी इस वायरल दावे को अक्षरसः सत्य बताया गया है। वीडियो में पूरे मामले को स्टेप टू स्टेप समझाया गया है और बताया गया है कि किस तरह इस किशोर ज्योतिष ने सालों पहले इस तरह की भविष्यवाणी कर दी थी। मीडिया रिपोर्ट्स ने इस वायरल दावे को लगभग सही साबित कर दिया है लेकिन उस यूट्यूब चैनल की तलाश करना बेहद आवश्यक था जिसका जिक्र वायरल दावे में बार-बार किया गया है। Conscience नामक यूट्यूब चैनल को खोजने पर SEVERE DANGER TO THE WORLD FROM NOV 2019 TO APRIL 2020—Abhigya in English and Hindi नामकचैनल प्राप्त हुआ। 22 अगस्त 2019 को अपलोड की गई इस वीडियो को अबतक 53 लाख से ज्यादा लोग देख चुके हैं। यह वीडियो करीब 21 मिनट का है। 15 मिनट तक इंग्लिश में बोलने के बाद अभिज्ञ हिंदी में बोलना शुरू करता है। इस दौरान अभिज्ञ सबसे पहले कहता है कि साल 2019 एक विकृत वर्ष है। इसके साथ ही कहा गया है कि कश्मीर के मुद्दे पर तनाव बना रहेगा। बिहार सहित कुछ राज्यों में आपदाएं आने की बात कही गई है। साथ ही अंतर्राष्ट्रीय स्तर पर ईरान और अमेरिका के बीच युद्ध की बात सहित भारत और पाकिस्तान के बीच भी युद्ध की बात कही गई है। वीडियो में कच्चे तेलों सहित सोने चांदी के दाम में भारी उछाल आने की बात कही गई है। साथ ही कई देशों के बीच सामूहिक युद्ध की संभावनाओं की बात हुई है। युद्ध के साथ अर्थव्यवस्था चौपट हो जायेगी यह भी दोहराया गया है। वीडियो को पूरा सुनने के बाद कहीं भी कोरोना वायरस का नाम नहीं सुनाई पड़ता। अभिज्ञ द्वारा भारत- पाकिस्तान सहित ईरान और अमेरिका के बीच युद्ध की जो भविष्यवाणी की गई थी संभवतः वह हालिया तनाव को देखते हुए हुई हो यह ज्यादा संभव है। लेकिन उनकी यह भविष्यवाणी गलत साबित हुई। साथ ही सोने चांदी के दामों में भारी कमी देखी जा रही है। इसके साथ ही दुनिया भर में कच्चे तेलों की कीमतों में भारी गिरावट दर्ज़ की गई है। गौरतलब है कि वैश्विक युद्ध की स्थिति में अर्थव्यवस्था पर असर पड़ना लाज़मी है जिसका वर्णन अभिज्ञ अपने वीडियो में कर रहा है। वायरल वीडियो की पड़ताल के दौरान कई टूल्स के माध्यम से की गई खोज में यह साबित हो गया कि ज्योतिष के जिस वीडियो को कोरोना वायरस की भविष्यवाणी से जोड़कर शेयर किया जा रहा है असल में उस वीडियो में कोरोना का कहीं नाम तक नहीं लिया गया है। हमारी पड़ताल में वायरल दावा भ्रामक साबित हुआ। Tools Used Google Search YouTube Search Sniping Result- Misleading (किसी संदिग्ध ख़बर की पड़ताल, संशोधन या अन्य सुझावों के लिए हमें WhatsApp करें: 9999499044 या ई-मेल करें: check this @newschecker.in Tags Coronavirus Astrologer Prediction Facebook Twitter WhatsApp Linkedin पिछला लेखबिहार की पोल्ट्री फार्म्स की मुर्गियों में नहीं फैला कोरोना वायरस, सोशल मीडिया में वायरल हुआ भ्रामक दावा अगला लेखकोरोना के खिलाफ जंग में बॉलीवुड स्टार सलमान खान ने नहीं दी 200 एम्बुलेंस, भ्रामक दावा वायरल Preeti Chauhan Believing in the notion of ‘Live And Let Live’, Preeti is a Journalist who felt the responsibility to counter and check misinformation and prevent people from falling for propaganda, hoaxes, and fake information. She is working in Media since 2010 and holds a Master’s degree in Mass Communication. RELATED ARTICLES Fact Check 2020 दिल्ली दंगों के दौरान बुरी तरह घायल हुए मोहम्मद ज़ुबैर की तस्वीर यूपी के इटावा में हिन्दू मंदिर में मुस्लिम युवक की पिटाई... Saurabh Pandey उत्तर प्रदेश के इटावा में हिन्दू मंदिर में एक दिहाड़ी मजदूर के रूप में काम करने के दौरान मोहम्मद दानिश नामक एक मुस्लिम को लोहे की रॉड से बांधकर पीटा गया। और अधिक पढ़ें Fact Check विजय माल्या द्वारा भाजपा को 35 करोड़ रुपए के चेक दिए जाने का दावा एक बार फिर हुआ वायरल Nupendra Singh सोशल मीडिया पर वायरल हो रही चेक में देखा जा सकता है कि भारतीय जनता पार्टी को 35 करोड़ रुपये देने के लिए कथित रूप से उद्योगपति विजय माल्या द्वारा हस्ताक्षरित किया गया है। और अधिक पढ़ें Fact Check महिलाओं के लिए इंदौर पुलिस ने नहीं शुरू की मुफ्त सवारी योजना, WhatsApp पर लुधियाना का हेल्पलाइन नंबर इंदौर के नाम से हो रहा... Neha Verma सोशल मीडिया पर दावा किया जा रहा है कि इंदौर पुलिस ने महिलाओं के लिए फ्री सवारी योजना शुरू की है। और अधिक पढ़ें कोई जवाब दें जवाब कैंसिल करें Please enter your comment! Please enter your name here You have entered an incorrect email address! Please enter your email address here Save my name, email, and website in this browser for the next time I comment. Most Popular मुस्लिमों को लेकर वेनिस के मेयर का 2 साल पुराना विवादित बयान अभी का बताकर किया गया शेयर COVID-19 से संक्रमित इंडोनेशिया या रवांडा की नहीं, अफ्रीकी देश गाम्बिया की है यह 1 साल पुरानी तस्वीर बग़दाद में वर्षों पूर्व हुए बम धमाके का वीडियो पुलवामा में हुए ब्लास्ट का बताकर सोशल मीडिया पर किया गया शेयर Fact Check: यहां जानिए आकाश विजयवर्गीय से जोड़कर सोशल मीडिया में वायरल हो रहे इस पुराने वीडियो का सच बिना परीक्षा के यूपी में पास नहीं किये जाएंगे उच्च शिक्षा के परीक्षार्थी, फेक दावा हुआ वायरल क्या बीजेपी सांसद किरण खेर ने बलात्कार को बताया भारतीय संस्कृति का हिस्सा? सोशल मीडिया पर वायरल हुआ फेक दावा 4 लाख का लाभ चाहिए तो बैंक खाते में रखने होंगे 342 रुपये, जानिये पूरा सच Rahul Gandhi के पुराने वीडियो को अभी का बताकर सोशल मीडिया पर किया जा रहा है शेयर

article_url: https://hindi.newschecker.in/2020/04/17/astrologer-predicted-coronavirus/