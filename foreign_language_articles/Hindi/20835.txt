क्या रेलवे ट्रैक पर मृत पड़ी माँ का दूध पीते बच्चे की तस्वीर हाल ही में ली गयी है? बूम ने पाया की वायरल तस्वीर साल 2017 में मध्य प्रदेश के दमोह इलाके में हुई घटना की है By - Shraddha Tiwari Loading... | 9 Jun 2020 1:15 PM GMT प्रवासी मज़दूरों का राष्ट्रीय लॉकडाउन के दौरान अपने घरों के लिए पलायन करने का मसला पिछले दिनों सुर्ख़ियों में रहा और साथ ही उनके समक्ष आयी परेशानियाँ भी अखबारों में प्रमुखता से छपी | इसी सन्दर्भ में सोशल मीडिया पर कुछ ही हफ्तों पहले ट्रेन में सफ़र कर रहे एक माँ और बच्चे का हृदय विदारक वीडियो काफ़ी शेयर किया गया जहाँ एक छोटा बच्चा अपनी मृत माँ को जगाने की कोशिश करता दिखाई देता है | इस वाकिये के कुछ ही दिनों बाद सोशल मीडिया पर एक झकझोर देने वाली तस्वीर वायरल हो रही है जिसमें एक छोटा बच्चा, अपनी माँ के मृत्यु से अनभिज्ञ, उसकी लाश से चिपक कर स्तनपान करने की कोशिश कर रहा है | तस्वीर को कई सोशल मीडिया यूज़र्स ने हाल ही में सुर्ख़ियों में आये प्रवासी मज़दूरों के पलायन से जोड़कर वायरल किया है | बूम ने पता लगाया की असल घटना तीन साल पहले वरह 2017 को मध्य प्रदेश के दमोह में घटित हुई थी | इस वायरल पोस्ट में लिखा कैप्शन है: मध्यप्रदेश के दमोह में रेलवे ट्रैक के किनारे महिला मृत पड़ी है, शिशु पुत्र स्तनपान करने की कोशिश कर रहा है | यह वायरल पोस्ट विचलित कर सकता है अतः अपने विवेक का इस्तेमाल करे | इस प्रकार के पोस्ट्स ट्विटर पर भी शेयर किए गए | मृत मजदूर माँ का स्तनपान करता अनजान अबोध... म. प्र. के दमोह में रेलवे ट्रैक के पास मृत पड़ी l मामाजी विधायक खरीदने में व्यस्त हैं l @ChouhanShivraj https://t.co/ORgczuDRUN — Surya Pratap Singh (@suryapsinghias) June 5, 2020 फ़ैक्ट चेक हमने वायरल हो रही तस्वीर को रिवर्स इमेज सर्च कर पता लगाया की यह घटना मध्य प्रदेश से तो है लेकिन वर्ष 2017 की है ना कि हाल की है | हमारे सामने इस घटना से जुड़े कई लेख आए जहाँ इस तस्वीर को छापा गया है | हमने इंडिया टुडे की वो रिपोर्ट भी पढ़ी जहां से इस तस्वीर का स्क्रीनशॉट लिया गया है | यह लेख मई 25, 2017 को प्रकाशित हुआ थी | इसके बारे में और जानकारी यहाँ पढ़े | मीडिया रिपोर्ट्स के हवाले से हमें यह भी पता चला की यह घटना दमोह, मध्य प्रदेश की है जिसे उस वक़्त भी सोशल मीडिया पर बड़े पैमाने पर शेयर किया गया था | रिपोर्ट्स में इस वाकिये की दूसरे एंगलों से ली गयी तस्वीरें भी हमने देखी | हालांकि रिपोर्ट में महिला के मृत्यु का कारण अस्पष्ट है पर इंडिया टुडे में छपे रिपोर्ट के अनुसार पुलिस को संदेह है की महिला की मृत्यु ट्रेन से गिर कर हुई होगी | उस वक़्त भी इस दिल दहला देने वाली घटना की कई तस्वीरें सोशल मीडिया पर वायरल हुई थी | Updated On: 2020-06-10T19:51:57+05:30 Claim Review : वायरल पोस्ट का दावा की रेलवे ट्रैक्स पर मूर्त माँ और बच्चे की तस्वीर हाल की है | Claimed By : Facebook and Twitter posts Fact Check : False माँ बच्चा मध्य प्रदेश रेलवे फेक न्यूज़ फैक्ट चेक Madhya Pradesh Railways Migrants Fact Check FAKE NEWS Migrant crisis Migrant labours Migrant worker बूम व्हाट्सएप्प हेल्पलाइन किसी वीडियो या तस्वीर को सत्यापित करना चाहते हैं? हमें इस नंबर पर भेजें +91 77009 06588 बूम अब टेलीग्राम पर भी उपलब्ध हमारे नवीनतम फ़ैक्ट चेक्स पढ़ने और अन्य सम्बंधित अपडेट के लिए यहाँ क्लिक करें Show Full Article Next Story

article_url: https://hindi.boomlive.in/fake-news/distressing-image-of-child-trying-to-breastfeed-on-dead-mother-is-old-8424?infinitescroll=1