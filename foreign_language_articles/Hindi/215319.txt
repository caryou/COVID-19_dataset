मध्य प्रदेश में लॉकडाउन के चलते तालाबंदी और गोली मारने का मैसेज गलत है ! Coronavirus False March 30, 2020March 30, 2020Aavya Ray प्रधानमंत्री नरेन्द्र मोदी ने कोरोनावायरस के प्रकोप को रोकने के लिए भारत में २१ दिन के लॉक डाउन की घोषणा की है | इस स्वास्थ्य आपातकाल के समय भारत वासियों को २१ दिन तक घर में रहकर इस बीमारी को समाज में फैलने से रोकने में सहयोगिता करनी होगा | इसी बीच सोशल मीडिया पर कोरोनावायरस और लॉकडाउन को लेकर कई अफवाएं फैलाये जा रही है | इसी बीच हमें सोशल मीडिया पर एक वायरल पोस्ट मिला जिसके माध्यम से दावा किया जा रहा है कि मध्य प्रदेश की सरकार द्वारा अपील की गयी है कि क्योंकि लोग लॉकडाउन का पालन अच्छे तरह से नही कर रहे है, इसी वजह से १ अप्रैल २०२० से सभी घरों में ताला लगा दिया जायेगा और रोज सुबह और शाम सब्जी, अनाज तथा ज़रूरतमंद लोगो को दावा पहुंचा दी जायेगी | साथ ही लिखा गया है कि यदि इसके बावजूद कोई भी व्यक्ति घर के बहार देखा जाए तो उसे तत्काल गोली मार दी जायेगी | फेसबुक पोस्ट | आर्काइव लिंक अनुसंधान से पता चलता है कि.. जाँच की शुरुवात हमने गूगल पर कीवर्ड्स के माध्यम से उपरोक्त पोस्ट में किये गये दावे से संबंधित ख़बरों को ढूँढने की कोशिश की, जिसके परिणाम में हमें एक भी मीडिया रिपोर्ट प्राप्त नही हुई | इसके पश्चात हमें ट्विटर पर मध्य प्रदेश जनसंपर्क विभाग के आधिकारिक ट्विटर अकाउंट द्वारा प्रकाशित एक ट्वीट मिला | जनसंपर्क एमपी मध्य प्रदेश सरकार के जनसंपर्क विभाग का आधिकारिक हैंडल है | इस ट्वीट में लिखा गया है कि “#COVID19 संक्रमण से उत्पन्न संकट के हालात में सोशल मीडिया पर झूठी खबर और अफवाह फैलाकर लोगों में तनाव बढ़ाने की कोशिश की जा रही है | सोशल मीडिया पर १ अप्रैल २०२० से तालाबंदी करने और उसके बाद भी घर के बहार निकलने वालों को गोली मारने की निर्देश दिए है, ये पूर्णत गलत और अफवाह है | राज्य शासन की ओर से ना तो ऐसा कोई निर्देश जारी किया गया है और ना ही जनसंपर्क द्वारा इससे संबंधित सुचना या अपील जारी की गयी है |” #COVID19 संक्रमण से उत्पन्न संकट के हालात में सोशल मीडिया पर झूठी खबर और अफवाह फैलाकर लोगों में तनाव बढ़ाने की कोशिश की जा रही है। आप ऐसी अफवाहों से बचें। तथ्यपूर्ण और वास्तविक सूचना @JansamparkMP और वेरिफाइड शासकीय सोशल मीडिया अकाउंट से ही प्राप्त करें।#IndiaFightsCorona pic.twitter.com/eMZes6kdo6 — Jansampark MP (@JansamparkMP) March 28, 2020 आर्काइव लिंक निष्कर्ष: तथ्यों के जाँच के पश्चात हमने उपरोक्त पोस्ट को गलत पाया है | मध्य प्रदेश प्रसाशन द्वारा लॉकडाउन का पालन ना करने के कारण लोगों के घर में ताला लगाने का मैसेज और इसे ना मानने वालों को गोली मारने की बात केवल एक अफवाह है | हम आपसे आग्रह करेंगे की किसी भी मैसेज को फॉरवर्ड करने से पहले उसकी सच्चाई जान ले | Title:मध्य प्रदेश में लॉकडाउन के चलते तालाबंदी और गोली मारने का मैसेज गलत है ! Fact Check By: Aavya Ray Result: False Related Tagged CoronavirusCoronavirus IndiaCoronavirus OutbreakCoronavirus PandemicCoronavirus UpdatesCOVID-19fake newsIndia LockdownLock downmadhya PradeshMP lockdownshoot at sight

article_url: https://www.factcrescendo.com/fact-check-shoot-at-sight-and-locking-of-house-at-mp/