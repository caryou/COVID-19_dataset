तेलंगाना में कोरोनावायरस संक्रमण के चलते सेना की तैनाती नही किया जा रहा है | Coronavirus False April 8, 2020April 8, 2020Aavya Ray कोरोनावायरस के संक्रमण से संबंधित सोशल मीडिया पर कई गलत और भ्रामक सूचनायें फैलायी जा रही है | ऐसी ही एक पोस्ट के माध्यम से यह दावा किया गया है कि तेलंगाना में आधी रात या कल सुबह से सेना की तैनाती की जाएगी, साथ ही आगे दावा किया गया है कि इसके बाद किसी को भी उसके घर से निकलने की इजाजत नहीं मिलेगी | इस पोस्ट में अलग-अलग इलाकों के नाम भी दिए गए हैं | फैक्ट क्रेसेंडो को इस मैसेज की सत्यता जांचने के लिए हमारे WhatsApp number- ९०४९०५३७७० पर भेजा गया | जब हमने इस मैसेज को अन्य सोशल मीडिया प्लेटफार्म पर ढूँढा तो हमने पाया कि यह मैसेज फेसबुक पर भी उपलब्ध है | फेसबुक पोस्ट | आर्काइव लिंक अनुसंधान से पता चलता है कि.. जाँच की शुरुवात हमने इस मैसेज के संबंधित खबर और प्रेस विज्ञप्ति को गूगल पर ढूँढने से की, जिसके परिणाम में हमें भारतीय सेना के आधिकारिक हैंडल से किया गया एक ट्वीट मिला। इस ट्वीट में लिखा है, ‘सोशल मीडिया पर फर्जी और दुर्भावनापूर्ण मैसेज शेयर हो रहे हैं कि मध्य अप्रैल में आपातकाल लगेगा और सेना, सेना के पूर्व जवान, एनसीसी और एनएसएस को सिविल प्रशासन की मदद के लिए तैनात किया जाएगा। यह स्पष्ट किया जाता है कि ऐसे मैसेज पूरी तरह से फर्जी हैं।’ Fake and malicious messages are circulating on social media about likely declaration of emergency in mid April and employment of #IndianArmy, #Veterans, NCC and NSS to assist the civil administration. It is clarified that this is absolutely FAKE. pic.twitter.com/YnbLnBZGY0 — ADG PI – INDIAN ARMY (@adgpi) March 30, 2020 आर्काइव लिंक फैक्ट क्रेसेंडो ने हैदराबाद पुलिस कमिश्नर अंजनी कुमार से संपर्क किया, उन्होंने बताया कि “तेलंगाना में भारतीये सेना तैनात करने वाली बात सरासर गलत है | कोरोनावायरस के संक्रमण से चलते सोशल मीडिया पर ऐसी अफवायें नही फैलानी चाहिए | तेलंगाना और उससे संबंधित इलाकों के बारें में वायरल मैसेज फर्जी है |” निष्कर्ष: तथ्यों के जाँच के पश्चात हमने उपरोक्त पोस्ट को गलत पाया है | सोशल मीडिया पर वायरल मैसेज फर्जी है | तेलंगाना में कोरोनावायरस के संक्रमण के चलते भारतीये सेना की तैनाती नही किया जा रहा है | Title:तेलंगाना में कोरोनावायरस संक्रमण के चलते सेना की तैनाती नही किया जा रहा है | Fact Check By: Aavya Ray Result: False Related Tagged Army postCoronavirusCoronavirus Fact CheckCoronavirus IndiaCoronavirus OutbreakCoronavirus PandemicCoronavirus Updatesfake newsIndian ArmyLockdown 21 DaysTelangana

article_url: https://www.factcrescendo.com/fact-check-army-posting-at-telangana-due-to-coronavirus-outbreak/