तस्वीर इतालवी प्रधानमंत्री ग्यूसेप कोंटे की नहीं है | Coronavirus False International March 25, 2020March 25, 2020Aavya Ray सोशल मीडिया पर कुछ पोस्टों के माध्यम से एक तस्वीर साझा कर ये दावा किया जा रहा है कि तस्वीर में दिखाए गये व्यक्ति इतालवी प्रधान मंत्री ग्यूसेप कोंटे है, जो अभिभूत और असहाय होकर रो रहे है क्योंकि उनके देश के लोग कोरोनोवायरस महामारी के कारण मर रहे हैं | वायरल तस्वीर साझा कर उन लोगों को हिदायत दी जा रही है जो कोरोनोवायरस को गंभीरता से नहीं ले रहे हैं | पोस्ट के शीर्षक में लिखा गया है कि “जिन लोगों को कोरोना वायरस (कोविड-19) मज़ाक़ लग रहा है,वो इसके तस्वीर को बार बार गौर से देखें और सीख लें..इटली के प्रधानमंत्री Giuseppe Conte अपने देश में मरती हुई जनता को देखकर रो पड़ें।एक देश का प्रधानमंत्री पॉवर में होने के बावजूद अपनी मरती हुई जनता को देखकर कुछ नहीं कर पा रहा…ये है इंसान की बेबसी |” Facebook Post | Archive Link अनुसंधान से पता चलता है कि… जाँच की शुरुवात हमने इस तस्वीर का स्क्रीनशॉट लेकर गूगल रिवर्स इमेज सर्च करने से की, जिसके परिणाम से हमें पता चला कि तस्वीर में इतालवी प्रधान मंत्री ग्यूसेप कोंटे नहीं है, लेकिन ब्राजील के राष्ट्रपति जायर बोल्सोनारो है | १७ दिसंबर २०१९ को पोदार ३६० नामक एक वेबसाइट ने इस तस्वीर को प्रकाशित किया था | रिपोर्ट के मुताबिक, तस्वीर प्लानाल्टो पैलेस में एक इंजील थैंक्सगिविंग सर्विस की है | 2018 के चुनाव अभियान के दौरान जुइज़ डे फोरा (MG) में चाकू से किए गए हमले को याद करने के बाद ब्राजील के राष्ट्रपति जायर बोल्सोनारो रोने लगे | आर्काइव लिंक गूगल पर इस हमले के बारें में ढूँढने पर हमें पता चला कि ७ सितंबर, २०१८ से द गार्डियन के एक लेख के अनुसार, “अगले महीने होने वाले ब्राज़ील के राष्ट्रपति चुनाव के प्रचार के दौरान जयर बोल्सोनारो को छुरा मारा गया है जिससे वे गंभीर रूप से घायल हो गये हैं और उन्हें अस्पताल में भरती किया गया है | रियोसन जेनेरियो से लगभग १२५ मील (२०० किमी) उत्तर में, बोल्सनारो को इस हमले के तुरंत बाद भीड़ में मौजूद उनके समर्थकों द्वारा कंधे पर उठाकर जूइज़ डे फोरा शहर के अस्पताल ले जाया गया था| नीचे आप इतालवी प्रधान मंत्री ग्यूसेप कोंटे और ब्राजील के राष्ट्रपति जायर बोल्सोनारो के तस्वीरों की तुलना देख सकते है | निष्कर्ष: तथ्यों की जाँच के पश्चात हमने उपरोक्त पोस्ट को गलत पाया है | सोशल मीडिया पर वायरल तस्वीर इतालवी प्रधान मंत्री ग्यूसेप कोंटे नहीं है, बल्कि ब्राजील के राष्ट्रपति जायर बोल्सोनारो की है, उक्त तस्वीर २०१९ की थैंक्सगिविंग पर से है जब बोल्सोनारो २०१८ में उनपर किये गये हमले को याद करते हुए रोने लगे थे | Title:तस्वीर इतालवी प्रधानमंत्री ग्यूसेप कोंटे की नहीं है | Fact Check By: Aavya Ray Result: False Related Tagged CoronavirusCoronavirus ItalyCoronavirus OutbreakCoronavirus OutburstCoronavirus PandemicCOVID-19Giuseppe ConteItalian prime minister Giuseppe Contetears down

article_url: https://www.factcrescendo.com/fact-check-italy-prime-minister-breaks-down-due-to-coronavirus-epidemic-in-italy/