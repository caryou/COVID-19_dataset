Hindi News जुर्म Video: दिल्ली में युवक को दबोच लूट लिया, लॉकडाउन में देखिए कैसे होती है लूटपाट? Video: दिल्ली में युवक को दबोच लूट लिया, लॉकडाउन में देखिए कैसे होती है लूटपाट? India Lockdown: वीडियो में नजर आ रहा कि पीड़ित युवक सड़क पर थोड़ी देर तक बेसुध पड़ा रहता है और फिर होश आने के बाद वो किसी तरह खुद को संभालता है। जनसत्ता ऑनलाइन Edited By Nishant Nandan April 18, 2020 1:09 PM वीडियो में लुटेरे बड़ी शातिराना तरीके से लूटपाट करते नजर आ रहे हैं। फोटो सोर्स – वीडियो स्क्रीनशॉट India Lockdown: पूरा देश इस वक्त कोरोना वायरस जैसे जानलेवा संक्रमण से लड़ रहा है। इस खतरनाक संक्रमण को फैलने से रोकने के लिए देश भर में लॉकडाउन 3 मई तक बढ़ा दिया गया है। चिकित्सक जहां अस्पतालों में इस लड़ाई में अग्रिम पंक्ति का किरदार अदा कर रहे हैं तो पुलिस-प्रशासन भी सड़कों पर दिन-रात मुस्तैद रह कर जनता से लॉकडाउन का पालन कराने में व्यस्त है। इन नाजुक घड़ी में भी अपराधी अपनी करतूतों से बाज नहीं आ रहे हैं। देश की राजधानी दिल्ली में लॉकडाउन के दौरान लूटपाट मचाने का एक वीडियो सोशल मीडिया पर वायरल हुआ है। वायरल वीडियो में आप देख सकते हैं लॉकडाउन के बीच किस तरह अपराधी जुर्म को अंजाम दे रहे हैं। संबंधित खबरें COVID-19LockdownPHOTOS रुमाल से बांटता था मौत! गिनिज बुक ऑफ वर्ल्ड रिकॉर्ड में नाम है दर्ज, 900 मर्डर के आरोपी का हुआ यह अंजाम.. COVID-19: मास्क पर मीडिया को ज्ञान दे रहे थे MP के मंत्री, पर खुद लटका रखा था गर्दन के पास; समर्थक के चेहरे भी खुले मिले यह वायरल वीडियो 14 अप्रैल का बताया जा रहा है। जानकारी के मुताबिक यह वीडियो दिल्ली के बलजीत नगर का है। वीडियो में नजर आ रहा है कि एक युवक इस इलाके की तंग गलियों से होकर गुजर रहा होता है। लेकिन वहां घात लगाए बैठे अपराधी बड़ी ही चालाकी से युवक पर हमला कर उससे लूटपाट करते हैं। वीडियो में नजर आ रहा है कि जैसी ही यह युवक इस तंग गली में आता है। एक अपराधी उसके रास्ते में आकर उसके कदमों की चाल को पहले धीमी करता है और इससे पहले की युवक कुछ समझ पाता पीछे से एक शख्स युवक के गर्दन में अपनी बाहें फंसा कर उसे अपने कब्जे में लेता है। गर्दन से जकड़े जाने के बाद यह युवक पूरी तरह से बेबस हो जाता है। इस बीच दूसरा अपराधी युवक के जेब से पर्स और मोबाइल निकाल लेता है। गर्दन से जकड़े जाने की वजह से यह युवक थोड़ी देर तड़पने के बाद बेहोश हो जाता है। यह दोनों अपराधी उसे लूट कर वहां से फरार हो जाते हैं। हालांकि इस दौरान एक अन्य युवक भी इस तंग गली में घुसता है लेकिन वो इन हालातों को देख भयभीत हो जाता है और फिर तेजी से दौड़ कर भाग जाता है। पीड़ित युवक सड़क पर थोड़ी देर तक बेसुध पड़ा रहता है और फिर होश आने के बाद वो किसी तरह खुद को संभालता है। बिना किसी हथियार के दम पर अपराधी दिल्ली में लॉकडाउन के दौरान कुछ इस तरह से लूटपाट मचा रहे हैं। लॉक डाउन में सड़क सुनसान है, ऐसे में सावधान रहें कई गैंग ऐसे में लूट की फिराक में है 14 अप्रेल को दिल्ली के बलजीत नगर में घाट लगाए एक गैंग ने एक शख्स के गले को चौक कर उसे लूट लिया, पर्स मोबाइल लूटकर फरार, एक आरोपी गिरफ्तार। पीड़ित अब ठीक है। @indiatvnews @IndiaTVHindi #Lockdown2 pic.twitter.com/ZGfo5Sf17S — Abhay parashar (@abhayparashar) April 18, 2020 वीडियो में नजर आ रहा है कि घटना के वक्त वहां कोई भी पुलिस वाला मौजूद नहीं था। बहरहाल कुछ मीडिया रिपोर्ट्स के मुताबिक इस वीडियो के वायरल होने के बाद पुलिस ने कार्रवाई करते हुए लूटपाट के एक आरोपी को गिरफ्तार कर लिया है और उसके साथी की तलाश की जा रही है। वहीं पीड़ित युवक की हालत भी अब स्थिर बताई जा रही है। Also Read India Lockdown: मंदिर में जुटी थी भीड़, रेड पड़ी तो दूल्हा-दुल्हन समेत शादी में आए 14 लोग गिरफ्तार India Lockdown: लॉकडाउन में घर में घुस कर मध्यप्रदेश में महिला अधिकारी से रेप, परिजन दूसरे राज्य में फंसे पढें जुर्म समाचार (Crime Hindi News). हिंदी समाचार (Hindi News) के लिए डाउनलोड करें Hindi News App. ताजा खबरों (Latest News) के लिए फेसबुक, ट्विटर, टेलीग्राम पर जुड़ें। Tags: Coronavirus Crime News India Lockdown

article_url: https://www.jansatta.com/crime-news-hindi/india-lockdown-man-looted-in-delhi-video-viral-covid-19-coronavirus/1381436/