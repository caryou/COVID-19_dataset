2014 की अब की बार मोदी सरकार रोटियाँ लॉकडाउन से जोड़ कर की गयी दोबारा वायरल हाल ही में 2014 की यह तस्वीरें इस दावे से साथ शेयर की जा रही कि मोदी सरकार ने लॉकडाउन के दौरान भी अपना प्रचार करना नहीं छोड़ा SwastiChatterje By - Swasti Chatterjee Loading... | 10 April 2020 2:00 PM GMT दो तस्वीरों के एक सेट को इस्तेमाल करता हुआ एक फ़ेसबुक पोस्ट सोशल मीडिया पर गलत दावों के साथ वायरल हो रहा है | तस्वीरों में दिख रहीं रोटियों पर लिखा है अब की बार मोदी सरकार | सोशल मीडिया पर यह पोस्ट इस दावे के साथ वायरल है की भारतीय जनता पार्टी नें अपना प्रचार कोविड-19 के प्रकोप के कारण चल रहे देशव्यापी बंद के दौरान भी नहीं छोड़ा । तस्वीरें दरअसल तब की हैं जब 2014 के आम चुनावों से पहले भाजपा के लोकप्रिय प्रचार अभियान के दौरान उत्तर प्रदेश में एक ढाबे ने ऐसी रोटियाँ परोसी थीं | अब की बार मोदी सरकार के नारे के साथ मुहर लगी रोटियों की तस्वीरें, सोशल मीडिया पर वायरल हैं और इन तस्वीरों को शेयर कर रहे पोस्ट्स पर यूज़र्स की काफी विपरीत प्रतिक्रिया देखने को मिले रही है | लोग इसे फ़िलहाल चल रहे कोरोनावायरस संकट के दौरान सरकार द्वारा किये जा रहे प्रचार केतौर पर देख रहे हैं | ज्ञात रहे की भारत सरकार ने कोरोनवायरस को रोकने के लिए एक निवारक उपाय के रूप में 24 मार्च को देशव्यापी लॉकडाउन की घोषणा की थी । भाइयो बहनो, तुम मेरे गिरने की बेहद सी हद तो देखो ! हम रोटी को भी प्रचार का साधन बना लेंगें !! pic.twitter.com/AilbKsR4gM — Jai Singh Bhadauria (@bhadauriajai786) April 2, 2020 भाइयो बहनो, तुम मेरे गिरने की बेहद सी हद तो देखो ! हम रोटी को भी प्रचार का साधन बना लेंगें !! pic.twitter.com/r4lA1Vl9Fz — Archna kumari (@archnakumari108) April 2, 2020 वायरल हो रही तस्वीरों के साथ कैप्शन है मित्रों, तुम मेरे गिरने की हद तो देखो, हम भूखों की रोटी को भी प्रचार का साधन बना लेंगें | तस्वीरें फ़ेसबुक के साथ-साथ ट्विटर पर भी वायरल है। फ़ैक्ट चेक बूम ने रिवर्स सर्च इमेज में पाया कि ये तस्वीर 2014 की है जब बनारस स्थित यादव होटल ने अपने ग्राहकों के लिए यह रोटियाँ परोसना शुरू किया । हालांकि पुलिस की चेतावनी मिलने के बाद ढाबे ने यह रोटियाँ परोसना बंद कर दिया । NDTV की एक रिपोर्ट के अनुसार कुछ दिनों तक चौका घाट स्थित यादव होटल में ऐसी रोटियाँ बनाई गई थीं। प्रशासन ने इस बात को संज्ञान में लेते हुए होटल को आदेश दिया कि वे ऐसी रोटियां बनाना बंद कर दें । समाचार बुलेटिन में ढाबे के एक कर्मचारी ने कहा, रोटियाँ लोकप्रिय थीं, लेकिन अब प्रशासन ने इसे रोक दिया है। उन्होंने हमें चेतावनी दी है कि वे हमारी मशीन को हटा देंगे। कांग्रेस पार्टी ने भी हमारे खिलाफ़ शिकायत की है। अब की बार मोदी सरकार भाजपा का चुनाव प्रसार नारा था, जिसका 2014 के आम चुनावों के दौरान बड़े पैमाने पर इस्तेमाल किया गया था | Claim Review : तस्वीरों में दावा किया गया है की लॉकडाउन के दौरान लोगों में अब की बार मोदी सरकार लिखी रोटियाँ बांटी गयी हैं Claimed By : Social media Fact Check : False fake news fact check India lockdown coronavirus covid19 Coronavirus बूम व्हाट्सएप्प हेल्पलाइन किसी वीडियो या तस्वीर को सत्यापित करना चाहते हैं? हमें इस नंबर पर भेजें +91 77009 06588 बूम अब टेलीग्राम पर भी उपलब्ध हमारे नवीनतम फ़ैक्ट चेक्स पढ़ने और अन्य सम्बंधित अपडेट के लिए यहाँ क्लिक करें Show Full Article Next Story

article_url: https://hindi.boomlive.in/fake-news/2014-photos-of-ab-ki-baar-modi-sarkar-rotis-revived-with-lockdown-spin-7624