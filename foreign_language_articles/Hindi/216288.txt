विश्व स्वास्थ्य संगठन ने पत्ता गोबी की परत में कोरोना वायरस सम्बंधित कोई रिपोर्ट नहीं जारी की है| Coronavirus False International March 26, 2020March 26, 2020Aavya Ray वैश्विक महामारी कोरोना वायरस के चलते भारत में लॉकडाउन कर दिया गया है। सोशल मीडिया पर इस बीमारी से संबंधित कई तरह के दावे किए जा रहे हैं। एक वायरल पोस्ट के माध्यम से दावा किया जा रहा है कि पत्ता गोभी को नहीं खाना चाहिए क्योंकि इसके परत में कोरोनावायरस सबसे ज्यादा समय तक रहता है | पोस्ट के मुताबिक WHO की रिपोर्ट के अनुसार पत्ता गोभी की परत में कोरोना वायरस सबसे ज्यादा समय तक ठहर रहा है। पोस्ट में लिखा गया है कि “WHO की रिपोर्ट के अनुसार पत्ता गोभी की परत में कोरोना वायरस सबसे ज्यादा समय तक ठहर रहा है। बाकी जगह पर वायरस 9-12 घंटे ठहर रहा है तो वहीं पत्ता गोभी में यह वायरस 30 घंटे से अधिक ठहर रहा है। सभी शहर के लोगों से निवेदन है कि पत्ता गोभी से दूरी बनाए रखें।“ फेसबुक पोस्ट | आर्काइव लिंक अनुसंधान से पता चलता है कि… जाँच की शुरुवात हमने उपरोक्त पोस्ट के संबंधित कीवर्ड्स को गूगल पर सर्च करने से की, जिसके परिणाम में हमें विश्व स्वास्थ्य संगठन द्वारा कोरोना वायरस के चलते पत्ता गोभी को लेकर इस तरह का कोई दावा नहीं मिला | हमें PIB फैक्ट चेक द्वारा प्रकाशित ट्वीट मिला, जिसके लिखा गया है कि “नहीं | विश्व स्वास्थ्य संगठन द्वारा ऐसी कोई भी रिपोर्ट जारी नहीं की गई हैं | #Coronavirus पर भ्रामक जानकारी से भ्रमित न हों | खुद को और अपने परिजनों को कोरोना वायरस से सुरक्षित रखने के लिए आपस में उचित दूरी बनाए रखें। हम सब साथ मिलकर #COVID19 से लड़ सकते हैं |” नहीं | विश्व स्वास्थ्य संगठन द्वारा ऐसी कोई भी रिपोर्ट जारी नहीं की गई हैं | #Coronavirus पर भ्रामक जानकारी से भ्रमित न हों | खुद को और अपने परिजनों को कोरोना वायरस से सुरक्षित रखने के लिए आपस में उचित दूरी बनाए रखें। हम सब साथ मिलकर #COVID19 से लड़ सकते हैं | pic.twitter.com/4r1BGkXRyx — PIB Fact Check (@PIBFactCheck) March 24, 2020 आर्काइव लिंक निष्कर्ष: तथ्यों के जाँच के पश्चात हमने उपरोक्त पोस्ट को गलत पाया है | पत्ता गोभी का घातक कोरोना वायरस से कोई लेना-देना नहीं है | ऐसा कोई भी अध्ययन नही है जो यह कहता हो की पत्ता गोबी के परत पर कोरोनावायरस ज्यादा देर तक रहता है | Title:विश्व स्वास्थ्य संगठन ने पत्ता गोबी की परत में कोरोना वायरस सम्बंधित कोई रिपोर्ट नहीं जारी की है| Fact Check By: Aavya Ray Result: False Related Tagged CabbageCoronavirusCoronavirus OutbreakCoronavirus PandemicCOVID-19WHO

article_url: https://www.factcrescendo.com/fact-check-who-announced-cabbage-consumption-can-cause-coronavirus/