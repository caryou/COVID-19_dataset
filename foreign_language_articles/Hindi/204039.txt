होम Coronavirus क्या कोरोना वायरस को मार सकता है आयुर्वेदिक काढ़ा? आयुष मंत्रालय द्वारा... CoronavirusFact CheckViralहिंदी क्या कोरोना वायरस को मार सकता है आयुर्वेदिक काढ़ा? आयुष मंत्रालय द्वारा सुझाए गए काढ़े को लेकर वायरल हुआ भ्रामक दावा By Neha Verma मई 13, 2020 0 0 Facebook Twitter WhatsApp Linkedin Claim: आयुष काढ़ा पीने से कोरोना संक्रमित 6 हजार मरीज ठीक हुए। जानिए क्या है वायरल दावा: व्हाट्सएप पर इन दिनों ‘आयुष काढ़ा’ को लेकर एक मैसेज वायरल हो रहा है। हमारे आधिकारिक व्हाट्सएप नंबर पर एक यूज़र द्वारा वायरल मैसेज की सत्यता जानने की अपील की गई थी। इसमें दावा किया जा रहा है कि आयुष मंत्रालय की ओर से बताए गए विशेष दिव्य काढ़े को कोरोना वायरस के 6 हजार मरीजों पर प्रयोग किया गया। उनमें से मात्र 3 दिन के अंदर ही 5989 मरीज़ नेगेटिव हुए। Verification: पूरी दुनिया में वैश्विक महामारी कोरोना वायरस का प्रकोप लगातार बढ़ता जा रहा है। देशभर में कोरोना वायरस की वैक्सीन बनाने के लिए वैज्ञानिकों की करीब 90 टीम काम कर रही है। दुनिया भर में कोरोना वायरस को नष्ट करने के लिए कई प्रकार के इलाज चल रहे हैं। लेकिन अभी तक कोई यह नहीं बता पाया है कि वैक्सीन कब बनकर तैयार होगी। व्हाट्सएप पर वायरल हो रहे दावे को हमने खंगालना आरंभ किया। देखा जा सकता है कि इस दावे को कई यूज़र्स द्वारा विभिन्न सोशल मीडिया प्लेटफॉर्म पर शेयर किया जा रहा है। आयुष काढ़ा का उपयोग सभी को करना ही चाहिए, जय जय सीताराम, pic.twitter.com/syZK6NCgo5 — Adv Akhilesh Awasthi (@AdvAkhileshAwa1) May 11, 2020 कोविड-19 में कारगार दवाई है आयुष काढा… pic.twitter.com/oB7PFyFv0x — Aakash Sharma (@AakashS09565941) May 9, 2020 जिसने पिया सनातनी काढ़ा उससे कोरोना हारा pic.twitter.com/cix6wyJtfr — Peeyush shakya (@Peeyush18798258) May 10, 2020 पड़ताल आगे बढ़ाते हुए कुछ कीवर्ड्स की मदद से हमने गूगल खंगालना शुरू किया। खोज के दौरान हमें 7 मई, 2020 को India Times और The Logical Indian द्वारा प्रकाशित की गई दो मीडिया रिपोर्ट्स मिली। लेख पढ़ने के बाद हमने जाना कि गुजरात की मुख्य सचिव, जयंती रवि, ने एक प्रेस कॉन्फ्रेंस में बताया कि 3585 लोगों को आयुर्वेदिक काढ़ा और 2625 लोगों को होम्योपैथी की दवा दी गई थी। जब इनकी कोविड जांच हुई तो इसमें से केवल 11 लोगों की जांच रिपोर्ट पॉजिटिव पाई गई। जयंती रवि ने कहा कि इन 11 लोगों का टेस्ट पॉजिटिव इसलिए आया क्योंकि इन्होंने बताई गई दवा का सेवन सही ढंग से नहीं किया था। https://thelogicalindian.com/news/gujarat-kadha-covid-20974 वायरल दावे की पुष्टि करने के लिए हमने ट्विटर खंगालना आरंभ किया। पड़ताल के दौरान हमें 6 मई, 2020 को डीडी न्यूज़ गुजराती द्वारा किया गया ट्वीट मिला। ट्वीट में लिखा गया है कि गुजरात सरकार ने आयुष मंत्रालय के साथ आयुर्वेदिक काढ़े की सक्सेस स्टोरी साझा की, जिसके सेवन से क्वारंटीन में रह रहे लगभग 6000 लोगों को फायदा हुआ। जिन लोगों ने क्वारंटीन में रहने के दौरान काढ़ा पिया, उनका COVID-19 टेस्ट नेगेटिव पाया गया है। Gujarat Government shares success story with Ministry Of Ayush regarding 6000 People in Quarantine benefiting from Ayurvedic Kadha. People who were in Quarantine and drank Kadha for the prescribed time tested negative for Covid-19@DDNewslive @DDIndialive @moayush @drharshvardhan pic.twitter.com/sW8S54cRkf — DD News Gujarati (@DDNewsGujarati) May 6, 2020 अधिक जानकारी के लिए हमने कुछ कीवर्ड्स की मदद से YouTube खोजा। पड़ताल के दौरान हमें ‘DeshGujratHD’ नामक चैनल पर 22 अप्रैल, 2020 को 4 मिनट 33 सेकंड को अपलोड की गई एक वीडियो मिली। वीडियो के डिस्क्रिप्शन में बताया गया है कि “जिन 11 लोगों का कोविड-19 टेस्ट पॉजिटिव पाया गया था उन्होंने 7 की बजाय केवल 3 दिन तक इस काढ़े का सेवन किया था। वीडियो में बताया गया है कि कोरोना संक्रमण से पीड़ित लोगों पर ‘आयुष काढ़े’ का इस्तेमाल किया गया था। यह वो लोग थे जो कोरोना पॉजिटिव लोगों के संपर्क में आए थे। https://www.youtube.com/watch?v=YIsHv9elCRQ&feature=emb_title अब हमने आयुष मंत्रालय की आधिकारिक वेबसाइट को खोजना आरंभ किया। पड़ताल के दौरान हमें रोग प्रतिरोधक क्षमता बढ़ाने के संबंध में जानकारी मिली। मंत्रालय द्वारा बताया गया है कि च्यवनप्राश, हल्दी वाला दूध, आयुर्वेदिक काढ़े के सेवन का ज़िक्र किया है। लेकिन कहीं भी यह नहीं लिखा है कि इस काढ़े के सेवन से नोवल कोरोना वायरस ठीक हो सकता है। यह सब केवल एक उपाय हैं जिससे आप अपनी Immunity Boost कर सकते हैं। वायरल दावे की तह तक जाने के दौरान हमें Ministry of Ayush द्वारा जारी की गई एक पीडीएफ मिली। जिसमें बताया गया है कि कैसे आप अपनी इम्युनिटी को बढ़ा सकते हैं। इसके लिए किस-किस चीज़ों का सेवन करना चाहिए। लेकिन कहीं भी यह दावा नहीं किया गया है कि COVID-19 का इलाज मिल गया है। https://www.ayush.gov.in/docs/123.pdf सोशल मीडिया प्लेटफॉर्म पर वायरल दावे का बारीकी से अध्ययन करने पर हमने पाया कि आयुष काढ़े से 6000 मरीज़ों के ठीक होने का दावा भ्रामक है। पड़ताल में हमने पाया कि यह काढ़ा उन लोगों को दिया गया था जो कोरोना पॉजिटिव लोगों के संपर्क में आने के बाद क्वारंटीन सेंटर में थे। Ministry of Ayush द्वारा बताया गया है कि यह काढ़ा आपकी Immunity को बढ़ाता है न कि कोरोना वायरस को मारता है। Tools Used: Google Keywords Search Media Reports Facebook Search Twitter Search YouTube Search Result: Misleading (किसी संदिग्ध ख़बर की पड़ताल, संशोधन या अन्य सुझावों के लिए हमें WhatsApp करें: 9999499044 या ई-मेल करें: checkthis@newschecker.in) Tags Coronavirus COVID-19 Coronavirus Pandemic Corova Virus Coronavirus Vaccine Facebook Twitter WhatsApp Linkedin पिछला लेखभारत की नहीं बांग्लादेश की है बुजुर्ग महिला को कंधे पर उठाकर चल रहे शख्स की यह तस्वीर अगला लेखसैलरी ना मिलने से गुस्साए लोगों द्वारा कठुआ में किया गया प्रदर्शन गलत दावे के साथ सूरत का बताकर किया गया शेयर Neha Verma After working for India News and News World India, Neha decided to provide the public with the facts behind the forwards they are sharing. She keeps a close eye on social media and debunks fake claims/misinformations. RELATED ARTICLES Fact Check 2016 की पुरानी तस्वीरें भाजपा कार्यकर्ताओं द्वारा ‘बंगाल का भविष्य सुनहरा बनाने का ट्रेलर दिखाये’ जाने के नाम पर की गई शेयर Saurabh Pandey असम, पश्चिम बंगाल, पुडुचेरी, केरल और तमिलनाडु, इन पांच राज्यों में आगामी कुछ दिनों में विधानसभा चुनाव होने वाले हैं। चुनाव के दौरान अपना पलड़ा भारी करने के लिए लगभग सभी राजनीतिक दल अपनी पूरी ताकत झोंक रहे है। और अधिक पढ़ें Fact Check “चुनाव आयोग हमारे हाथ में है” भाजपा नेता का यह पुराना बयान एक बार फिर किया जा रहा है शेयर Saurabh Pandey भारत में चुनाव आयोग जैसी संस्थाओं को लेकर विवादास्पद बयान देना और फेक न्यूज़ शेयर करना कोई नयी बात नहीं है, देश का विपक्ष कई दशकों से अपनी-अपनी सुविधा के अनुसार चुनाव आयोग को सही और गलत बताते रहते हैं. और अधिक पढ़ें Viral क्या वायरल तस्वीर में नजर आ रही छोटी बच्ची बनी थी फ़्रांस की शिक्षा मंत्री? Nupendra Singh सोशल मीडिया पर वायरल हो रही बच्ची की यह तस्वीर फ्रांस के शिक्षा मंत्री की नहीं है। और अधिक पढ़ें कोई जवाब दें जवाब कैंसिल करें Please enter your comment! Please enter your name here You have entered an incorrect email address! Please enter your email address here Save my name, email, and website in this browser for the next time I comment. Most Popular कुंभ मेले में लगे टेंट हाउस की तस्वीर को दिल्ली सिंघु बॉर्डर पर चल रहे किसान आंदोलन से जोड़कर किया गया शेयर क्यूबा के स्कूल का है ये वीडियो, भारत का बता कर फैलाया जा रहा है भ्रम RBI ने नहीं जारी किया 1000 रुपये का नोट, सोशल मीडिया में फेक तस्वीरें वायरल मोदी सरकार की आलोचना कर रही यह महिला नहीं है अटल बिहारी वाजपेयी की भतीजी कानपुर में निज़ाम चौक का नाम बदले जाने को लेकर फर्ज़ी दावा हुआ वायरल क्या लखनऊ में संविदा पुलिसकर्मियों की हुई जमकर पिटाई? रांची में हुए प्रदर्शन को गलत दावे के साथ किया गया शेयर। पूर्व IPS किरण बेदी ने सूर्य की तरंगों से निकलने वाली आवाज़ को लेकर किया भ्रामक दावा कश्मीर में शहीद हुए सैनिकों की तस्वीर को गलवान घाटी में शहीद जवानों का बताकर किया गया शेयर

article_url: https://hindi.newschecker.in/2020/05/13/ayush-kadha-can-cure-corona-virus/