Hindi News राष्ट्रीय कोरोना मरीजों की संख्या 15 अगस्त तक तीन करोड़ के करीब पहुंच सकती है- केंद्र ने किया राज्यों को आगाह कोरोना मरीजों की संख्या 15 अगस्त तक तीन करोड़ के करीब पहुंच सकती है- केंद्र ने किया राज्यों को आगाह मरीजों की संख्या दोगुनी होने की मियाद इस बात पर निर्भर करेगी कि देश के विभिन्न हिस्सों में लॉकडाउन में छूट को लेकर क्या निर्णय लिया जाता है। मार्च में यह मियाद सबसे कम, मात्र 3.5 दिन थी। अबंतिका घोष नई दिल्ली | Updated: April 27, 2020 12:30 PM वैश्विक महामारी बन चुके कोरोनावायरस को लेकर जागरूकता फैलाने के लिए दिल्ली के एक इलाके में कुछ इस तरह ग्रैफिटी (एक किस्म की आर्ट) बनाई गई है। (फोटोः पीटीआई) कोरोना संक्रमण के मामले में 26 अप्रैल को रेकॉर्ड वृद्धि दर्ज की गई। एक दिन में 1945 नए मामले सामने आए। साथ ही कोरोना पॉज़िटिव केसों की कुल संख्या 26,917 पहुंच गई। स्वास्थ्य मंत्रालय ने बताया कि 24 घंटे में 47 मरीजों की जान गईं और कुल मौतों का आंकड़ा 826 हो गया। अब तक इस बीमारी से 5,913 लोग ठीक भी हुए हैं। केंद्र सरकार ने अनुमान लगाया है कि 15 मई तक देश में COVID-19 के 65000 मामले हो सकते हैं। अभी 10-12 दिनों में मरीजों की संख्या दोगुनी हो रही है। इस रफ्तार से 15 अगस्त तक इनकी संख्या 2.74 करोड़ पहुंच जाने की आशंका है। जून अंत तक हालत ये हो सकती है कि रोज एक लाख केस सामने आ सकते हैं। यह अनुमान कैबिनेट सेक्रेटरी राजीव गाबा की अध्यक्षता में 26 अप्रैल को नई दिल्ली में हुई एक बैठक के दौरान सरकार की ओर से जताया गया। इस बैठक में सभी राज्यों के मुख्य सचिव शामिल थे। संबंधित खबरें COVID-19LockdownPHOTOS COVID-19: मास्क पर मीडिया को ज्ञान दे रहे थे MP के मंत्री, पर खुद लटका रखा था गर्दन के पास; समर्थक के चेहरे भी खुले मिले कृषि कानूनः BKU के राकेश टिकैत का दावा- गुजरात की जनता कैद में है; आजाद कराने को उठाएंगे ये कदम मीटिंग में एक अधिकारी ने बताया कि बैठक में एक प्रेजेंटेशन दी गई। इसमें राज्यों के पास मौजूदा स्वास्थ्य संबंधी इन्फ्रास्ट्रक्चर का ब्यौरा भी था। साथ ही आने वाली चुनौतियों की तस्वीर भी पेश की गई। खास कर यह सोचते हुए कि देशबंदी का विकल्प अनिश्चितकाल के लिए नहीं अपनाया जा सकता, क्योंकि इसकी बहुत बड़ी आर्थिक कीमत चुकानी पड़ती है। COVID-19 in India LIVE Updates मरीजों की संख्या दोगुनी होने की मियाद इस पर निर्भर करेगी कि देश के विभिन्न हिस्सों में लॉकडाउन में छूट को लेकर क्या निर्णय लिया जाता है। मार्च में यह मियाद सबसे कम, मात्र 3.5 दिन थी। सरकार के एक बड़े पदाधिकारी के मुताबिक, अब बुरी हालत में भी संक्रमण की रफ्तार दोगुनी होने की मियाद 5 दिन से कम नहीं हो सकती क्योंकि शारीरिक दूरी, लगातार हाथ धोने जैसे कई कदम लोगों ने आत्मसात कर लिए हैं। पर अगर यह मियाद 5 दिन के लेवल पर भी पहुंच गई तो वास्तविक स्थिति उस अनुमान से भी बदतर हो सकती है, जो राज्यों के साथ साझा की गई है। (राज्यों में हालत से निपटने की क्या तैयारी है, उसकी हकीकत यहाँ जानें) Coronavirus in Bihar LIVE Updates एम्स के ट्रॉमा सेंटर के दौरे के दौरान केन्द्रीय स्वास्थ्य मंत्री हर्षवर्धन ने कहा कि मौजूदा हालात ये हैं कि केवल 2.17 फीसदी मरीज आईसीयू में हैं। 1.29 प्रतिशत को ऑक्सीजन और केवल 0.36 को वेंटिलेटर की जरूरत पड़ी है। भारत में कोरोना मरीजों की मृत्यु दर भी 3.1 प्रतिशत ही है, जो गोलोबल लेवेल पर सात है। Haryana Coronavirus LIVE Updates हर्षवर्धन ने बताया कि मरीजों कि संख्या दोगुनी होने की मियाद लगातार बढ़ रही है। तीन दिन कि स्थिति देखें तो यह मियाद 10.5 दिन है, 7 दिन की अवधि में 9.3 दिन और 14 दिन की अवधि में 8.1 दिन है। इसे लॉकडाउन का असर और क्लस्टर मैनेजमेंट व कंटेनमेंट रोकने की रणनीति का नतीजा ही माना जा सकता है। कोरोना वायरस से जुड़ी अन्य जानकारी के लिए इन लिंक्स पर क्लिक करें | गृह मंत्रालय ने जारी की डिटेल गाइडलाइंस | क्या पालतू कुत्ता-बिल्ली से भी फैल सकता है कोरोना वायरस? | घर बैठे इस तरह बनाएं फेस मास्क | इन वेबसाइट और ऐप्स से पाएं कोरोना वायरस के सटीक आंकड़ों की जानकारी, दुनिया और भारत के हर राज्य की मिलेगी डिटेल । क्या गर्मी बढ़ते ही खत्म हो जाएगा कोरोना वायरस? पढें राष्ट्रीय समाचार (National News). हिंदी समाचार (Hindi News) के लिए डाउनलोड करें Hindi News App. ताजा खबरों (Latest News) के लिए फेसबुक, ट्विटर, टेलीग्राम पर जुड़ें। Tags: Coronavirus COVID-19 National News

article_url: https://t.co/eAFD7PaGGh