अमेरिकी छात्र/छात्राओं ने हाइड्रॉक्सीक्लोरोक्वीन (HCQ) की सप्लाई के लिये भारत को धन्यवाद देते हुये भारतीय राष्ट्रगीत गाया? Coronavirus False April 26, 2020April 26, 2020Aavya Ray सोशल मीडिया पर एक बहुचर्चित वीडियो को वाइरल होते पाया गया है, वीडियो में हम एक मिनट लंबी क्लिप देख सकतें है जहाँ भारतीय राष्ट्रगीत को विदेशियों द्वारा गाते देखा जा सकता है | सोशल मीडिया मंचों पर यह वीडियो एक कैप्शन के साथ वायरल हो रहा है, जिसमें लिखा है, “अमेरिका को हाइड्रॉक्सीक्लोरिकिन की सप्लाई के लिये अमेरिकी छात्र/छात्राओं द्वारा भारत को कृतज्ञता स्वरुप गया गया गीत |” अमेरिकी राष्ट्रपति डोनाल्ड ट्रम्प द्वारा COVID-19 की खिलाफ लड़ाई में हाइड्रॉक्सीक्लोरिकिन को ‘गेम चेंजर’ के रूप में बताने के बाद मलेरिया-रोधी दवा हाइड्रॉक्सीकोलोरॉक्विन एक घरेलू नाम बन गया है | COVID-19 रोगियों के उपचार में इसकी प्रभावकारिता चिकित्सा समुदाय के बीच बहुत चर्चा में है। भारत HCQ के सबसे बड़े आपूर्तिकर्ताओं में से एक है और अमेरिका, ब्राजील जैसे देशों को यह दवाई आपूर्ति कर रहा है | भारत में, स्वास्थ्य विशेषज्ञों का कहना है कि हाइड्रॉक्सीक्लोरिकिन को केवल एक प्रिस्क्रिप्शन दवा के रूप में लिया जाना चाहिए और वो भी पहले से मौजूद स्वास्थ्य स्थितियों के कारण | फेसबुक पोस्ट | आर्काइव लिंक यह वीडियो फेसबुक पर काफी चर्चा में है | अनुसंधान से पता चलता है कि.. जाँच कि शुरुवात हमने उपरोक्त वीडियो को इन्विड टूल के मदद से गूगल रिवर्स इमेज सर्च करने से की, जिसके परिणाम में हमें १२ अगस्त २०१७ को यह वीडियो यूट्यूब पर अपलोड किया हुआ मिला | इस वीडियो को अनीता दीक्षित उर्फ़ रिक्शावाली नामक यूट्यूबर ने अपलोड किया था | इस वीडियो के शीर्षक में लिखा गया है कि अमेरिकी के नागरिक भारत का राष्ट्रीय गीत पहली बार गा रहे है | इस वीडियो के विवरण में लिखा गया है कि “स्वतंत्रता दिवस की शुभकामनाएं। हमारे 71 वें स्वतंत्रता दिवस के अवसर पर, मैं वैश्विक स्वतंत्रता और विविधता का जश्न मनाना चाहता था। एकता और विविधता भारत के बारे में सब कुछ है और ये ही इस वीडियो में है। कृपया खड़े हो जाओ और चलो दुनिया के विभिन्न लोगों को THE INDIAN NATIONAL ANTHEM गाते हुए स्वतंत्रता दिवस मनाएं। अगर आप एक प्राउड इंडियन हैं तो SHARE करें! |” वीडियो के नीचे दिए गए विवरण और टिप्पणियां यह दर्शाती हैं कि यह भारत के स्वतंत्रता दिवस का जश्न मनाने के लिए बनाया गया था और इसका कोरोनोवायरस प्रकोप या हाइड्रोक्सीक्लोरोक्वीन से कोई संबंध नहीं है |यह वीडियो इन्टरनेट पर कोरोनोवायरस प्रोकोप के 2 साल पहले से ही इंटरनेट पर उपलब्ध है | निष्कर्ष: तथ्यों के जाँच के पश्चात हमें उपरोक्त पोस्ट को गलत पाया है | सोशल मीडिया पर वायरल वीडियो ३ साल पुराना है | विदेशियों का भारतीय राष्ट्रगान गाते हुये ये वीडियो लगभग तीन साल पुराना है जिसे एक गलत दावे के साथ जोड़ा जा रहा है कि अमेरिका में छात्रों ने हाइड्रॉक्सीक्लोरोक्वीन की आपूर्ति के लिए भारत को धन्यवाद देने के लिए यह क्लिप रिकॉर्ड की है, जो सरासर गलत है | Title:अमेरिकी छात्र/छात्राओं ने हाइड्रॉक्सीक्लोरोक्वीन (HCQ) की सप्लाई के लिये भारत को धन्यवाद देते हुये भारतीय राष्ट्रगीत गाया? Fact Check By: Aavya Ray Result: False Related Tagged Coronavirus. COVID-19HCQ TabletsHydroxychloroquineModiNational Anthem IndiaTRUMP

article_url: https://www.factcrescendo.com/fact-check-americans-singing-indian-anthem-as-a-thank-you-for-supplying-hcq-tablets/