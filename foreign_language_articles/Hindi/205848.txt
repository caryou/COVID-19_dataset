अभिनेता आमिर खान ने नही बांटे आटे के पैकेट में पैसे | Coronavirus False May 5, 2020May 5, 2020Aavya Ray सोशल मीडिया पर एक वायरल मैसेज के माध्यम से अभिनेता आमिर खान द्वारा मुंबई में गरीबों को देशव्यापी तालाबंदी के दौरान पैसे दान करने के दावे के साथ फैलाया जा रहा है | २४ मार्च २०२० को भारत सरकार द्वारा COVID-19 के प्रकोप को रोकने के लिए राष्ट्रव्यापी तालाबंदी की घोषणा की गई थी, जिससे चलते हजारों दैनिक वेतन भोगी बेरोजगार हो गए हैं | रोग के फैलाव को कम करने के लिए लॉकडाउन को १७ मई तक बढ़ाया गया, जिससे श्रमिकों में अनिश्चितता बढ़ गई | हिंदी फिल्म उद्योग की हस्तियां इस मुश्किल समय के दौरान योगदान देने के लिए आगे आई हैं | इसी बीच सोशल मीडिया पर एक मैसेज वाईरल हो रहा है जिसमे लिखा गया है कि आमिर खान ने पास के एक झुग्गी में आटे के पैकटों से भरा वाहन भेजा है, मौके पर पहुंचकर ये घोषणा की गई कि जिसे भी आटे की जरूरत हो, वह आकर उनसे आटा ले सकता है, हालांकि, आटा वितरण मात्रा केवल एक किलो तक सीमित थी | जिन लोगों के घरों में पर्याप्त राशन था, वे आटा इकट्ठा करने के लिए नहीं गए | हालांकि, जिन जरूरतमंदों लोगों को पैकेट मिले, उन्हें पैकेट के अन्दर से १५००० रुपये की नकदी मिली | बाद में पता चला कि ट्रक आमिर खान द्वारा भेजा गया था | फेसबुक पोस्ट | आर्काइव लिंक अनुसंधान से पता चलता है कि.. जाँच कि शुरुवात हमने कीवर्ड्स के माध्यम से गुगल सर्च कर संबंधित ख़बरों को ढूँढने से की, जिसके परिणाम से हमें एक ट्वीट मिला जिसे फिल्म विश्लेषक तरण आदर्श ने ट्वीट किया था, ट्वीट में लिखा था कि, आमिर खान ने महाराष्ट्र मुख्यमंत्री रिलीफ फण्ड में पैसे दान किये और बताया कि किस तरह अभिनेता ने अपनी आगामी फिल्म लाल सिंह चड्ढा के आने की ख़ुशी में दैनिक वेतन भोगी कर्मचारियों को समर्थन दिया है, पर आटे के पैकटों के अन्दर रुपये डालने वाली खबर हमें कहीं भी प्राप्त नहीं हुई | #AamirKhan donates to… ⭐ #PMCares ⭐ #Maharashtra Chief Minister Relief Fund ⭐ Extended support to the daily wage workers of his forthcoming film #LaalSinghChaddha.#COVID19Pandemic #CoronaVirus #Covid_19 #COVID19 — taran adarsh (@taran_adarsh) April 7, 2020 आर्काइव लिंक हालाँकि वाईरल हो रही इस खबर पर अभिनेता आमिर खान ने काफी समय तक चुप्पी बनाये रखी थी, पर फिर आज दिन्नांक ४ मई २०२० को उन्होंने एक ट्वीट कर इस खबर का खंडन स्वयं से किया है, अपने आधिकारिक ट्विटर अकाउंट से इस वायरल मैसेज के सम्बन्ध में उन्होंने लिखा है कि “दोस्तों, मैं आटे के पैकटों में पैसा डालने वाला व्यक्ति नहीं हूँ | यह कथन या तो पूरी तरह से एक नकली कहानी है, या रॉबिन हुड खुद को प्रकट नहीं करना चाहता है! सुरक्षित रहें | लव |” Guys, I am not the person putting money in wheat bags. Its either a fake story completely, or Robin Hood doesnt want to reveal himself! Stay safe. Love. a. — Aamir Khan (@aamir_khan) May 4, 2020 आर्काइव लिंक निष्कर्ष: तथ्यों की जाँच के पश्चात हमने उपरोक्त पोस्ट को गलत पाया है | अभिनेता आमिर खान द्वारा दिए गये स्पष्टीकरण से स्पष्ट है कि उन्होंने आटों के पैकेट के अंदर ज़रूरतमंदों को पैसे नही बांटे थे | Title:अभिनेता आमिर खान ने नही बांटे आटे के पैकेट में पैसे | Fact Check By: Aavya Ray Result: False Related Tagged Aamir KhanCoronavirusDonationsfake newsLockdownmoney

article_url: https://www.factcrescendo.com/fake-news-circulating-regarding-aamir-khan-and-his-mysterious-donations/