सरसों के तेल से कोरोनावायरस का संक्रमण नही रुकता है | Coronavirus False March 30, 2020March 30, 2020Aavya Ray सोशल मीडिया पर कोरोनावायरस के संक्रमण को रोकने के लिए कई घरेलु उपचार बताये जा रहें है | ऐसे ही एक मैसेज के माध्यम से कोरोनावायरस संक्रमण से बचने का एक और घरेलु उपाय साझा किया गया है | पोस्ट में लिखा गया है कि सरसों के तेल से कोरोनावायरस के संक्रमण से बच सकते है | संदेश में, यह दावा किया जा रहा है कि कोरोनोवायरस एक व्यक्ति की नाक के माध्यम से प्रवेश करता है, अगर सरसों का तेल सुबह स्नान करने से पहले दोनों नथुने के अंदर लगाया जाता है, तो यह वायरस से कम से कम आठ घंटे तक उस व्यक्ति का रक्षा करेगा | साथ ही, संदेश में दावा किया गया है कि सरसों का तेल एक एंटी-वायरस तेल है और इसके इस्तेमाल से वायरस नाक की दीवारों से चिपक जाएगा और फिर, यह वायरस को किसी व्यक्ति के फेफड़ों तक पहुंचने से रोकता है, इस प्रकार उसे कोरोनावायरस से संक्रमित होने से बचाता है फेसबुक पोस्ट | आर्काइव लिंक अनुसंधान से पता चलता है कि… जाँच की शुरुवात हमने यह पता लगाने से की कि क्या सरसों के तेल का उपयोग किसी व्यक्ति को कोरोनावायरस से संक्रमित होने से रोक सकता है, तो इसकी पुष्टि करने वाली कोई जानकारी या तो विश्व स्वास्थ्य संगठन (डब्ल्यूएचओ) की वेबसाइट या स्वास्थ्य और परिवार कल्याण मंत्रालय (भारत) की वेबसाइट पर नहीं पाई गई | इसके पश्चात हमें PIB फैक्ट चेक के आधिकारिक ट्विटर अकाउंट द्वारा ट्वीट किया गया स्पष्टीकरण मिला जिसमे लिखा गया है कि “कोरोना वायरस का कोई उपचार अभी उपलब्ध नहीं है | किसी भी प्रकार के तेल से इस वायरस को नष्ट नहीं किया जा सकता है | कृपया भ्रामक संदेशों के झाँसे में ना आएं | घर के अंदर रहें और खुद को सुरक्षित रखें |” कोरोना वायरस का कोई उपचार अभी उपलब्ध नहीं है | किसी भी प्रकार के तेल से इस वायरस को नष्ट नहीं किया जा सकता है| कृपया भ्रामक संदेशों के झाँसे में ना आएं | घर के अंदर रहें और खुद को सुरक्षित रखें | pic.twitter.com/FeMVcse9R1 — PIB Fact Check (@PIBFactCheck) March 25, 2020 आर्काइव लिंक साथ ही PIB ने इस बात का भी स्पष्टीकरण दिया है कि कोरोनावायरस वायुजनित रोग नहीं है | उनके ट्वीट में उन्होंने लिखा है कि “नहीं! सामान्य परिस्थितियों में, नया #Coronavirus वायुजनित रोग नहीं है। यह बूंदों और शारीरिक संपर्क के माध्यम से फैलता है जब लोग दूषित हाथों से अपने मुंह, नाक और आंखों को छूते हैं |” No! In normal conditions, the new #Coronavirus is NOT airborne. It is transmitted through droplets and contact when people touch their mouths, noses & eyes with contaminated hands. pic.twitter.com/8f3Pam6ybQ — PIB Fact Check (@PIBFactCheck) March 26, 2020 आर्काइव लिंक निष्कर्ष: तथ्यों के जाँच के पश्चात हमने उपरोक्त पोस्ट को गलत पाया है | सरसों का तेल किसी व्यक्ति को कोरोनावायरस से संक्रमित होने से नहीं रोक सकता है | Title:सरसों के तेल से कोरोनावायरस का संक्रमण नही रुकता है | Fact Check By: Aavya Ray Result: False Related Tagged CoronavirusCoronavirus cureCoronavirus IndiaCoronavirus OutbreakCoronavirus PandemicCoronavirus UpdatesCOVID-19Mustard OilMustard oil cure

article_url: https://www.factcrescendo.com/fact-check-mustard-oil-can-cure-coronavirus/