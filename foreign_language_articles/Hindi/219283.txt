करेले का जूस पीने से कोरोनावायरस का संक्रमण ठीक नही होता है | Coronavirus False International Medical March 21, 2020March 21, 2020Aavya Ray सोशल मीडिया पर कोरोनावायरस से सबंधित कई फर्जी दावे किये जा रहे है | सोशल मीडिया उपयोगकर्ताओं द्वारा कोरोनावायरस को ठीक करने के लिए कई अलग अलग घरेलु नुस्खे पोस्ट किये जा रहें हैं जो लोगों को गलत व भ्रमित जानकारी देतें है | इन्ही घरेलु नुस्खों की श्रिंखला में हमें कथित तौर पर बिहार स्वास्थ्य केन्द्र पटना के नाम से जारी कोरोनावायरस से सम्बंधित एक इलाज मिला जहाँ ये दावा किया जा रहा है कि कोरोनावायरस का संक्रमण करेले के जूस पीने से २ घंटे में ठीक हो जाता है | पोस्ट के शीर्षक में लिखा गया है कि “दोस्तों करोना वायरस का मिल गया इलाज साईनटिस्ट ने बताइ है केरेले का जूस पीने से करोना वायरस 2 घंटे के अन्दर लुप्त हो जाएगी इस मैसेज को पुरा भारतीय तक फैला दो किसी के जीवन की बात है धन्यवाद बिहार स्वास्थ्य केन्द्र पटना |” फेसबुक पोस्ट | आर्काइव लिंक अनुसंधान से पता चलता है कि.. जाँच की शुरुवात हमने इस खबर को गूगल पर उपरोक्त दावे के कीवर्ड्स के माध्यम से ढूँढा, इसके परिणाम में हमें १८ मार्च २०२० को पी.आई.बी फैक्ट चेक के आधिकारिक ट्विटर अकाउंट के ट्वीट करते हुए लिखा है कि “करेले का जूस पीने से #coronavirus के लुप्त हो जाने का दावा झूठा है | #CoronavirusOutbreak पर सटीक जानकारियों को साझा करें और अफवाहों से दूर रहें |” #FakeNews alert ! करेले का जूस पीने से #coronavirus के लुप्त हो जाने का दावा झूठा है | #CoronavirusOutbreak पर सटीक जानकारियों को साझा करें और अफवाहों से दूर रहें | pic.twitter.com/w7Ijs34CDY — PIB Fact Check (@PIBFactCheck) March 18, 2020 आर्काइव लिंक विश्व स्वास्थ्य संगठन (डब्ल्यूएचओ) की वेबसाइट या स्वास्थ्य और परिवार कल्याण मंत्रालय (भारत) की वेबसाइट पर करेले जूस पीने से कोरोना वायरस ठीक होने जैसे जानकारी नहीं दी गई है | हमने डब्ल्यू.एच.ओ की वेबसाइट पर कोरोनवायरस के लिए दवाओं और उपचारों के बारे में जानकारी देखी, हमने पाया कि WHO स्पष्ट रूप से बताता है कि नए कोरोनोवायरस (2019-nCoV) को रोकने या इलाज के लिए किसी विशिष्ट दवा की सिफारिश नहीं की गई है। हालांकि, वायरस से संक्रमित लोगों को लक्षणों से राहत और उपचार के लिए उचित देखभाल प्राप्त करनी चाहिए, और गंभीर बीमारी वाले लोगों को अनुकूलित सहायक देखभाल प्राप्त करनी चाहिए। कुछ विशिष्ट उपचारों की जांच चल रही है, और नैदानिक परीक्षणों के माध्यम से परीक्षण किया जाएगा | निष्कर्ष: तथ्यों के जाँच के पश्चात हमने उपरोक्त पोस्ट को गलत पाया है | करेले का जूस पीने से कोरोनावायरस ठीक नही होता है | हम आपसे आग्रह करेंगे की ऐसे अफ्वाओं पर विश्वास ना करे | WHO के सिचुएशन रिपोर्ट १९ मार्च २०२० के अनुसार कोरोना वायरस ने अब तक पुरे दुनिया में ८७७८ जान ले ली है | Title:करेले का जूस पीने से कोरोनावायरस का संक्रमण ठीक नही होता है | Fact Check By: Aavya Ray Result: False Related Tagged bitter gourdbitter gourd juiceCoronavirusCoronavirus cureCoronavirus IndiaCoronavirus OutbreakCoronavirus UpdatesCOVID-19करेले का जूस

article_url: https://www.factcrescendo.com/fact-check-bitter-gourd-juice-helps-to-cure-coronavirus/?check=1