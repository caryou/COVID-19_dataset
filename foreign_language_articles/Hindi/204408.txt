क्या झालावाड़ में नर्सो पर जामितों के थूकने के कारण नर्सो द्वारा सामूहिक इस्तीफा दिया गया? जानिये सच Coronavirus False May 8, 2020May 8, 2020Aavya Ray सोशल मीडिया पर न्यूज़ नेशन नामक एक न्यूज़ चैनेल के एक न्यूज़ बुलेटिन के स्क्रीनशॉट को फैलाया जा रहा है, इस स्क्रीनशॉट के माध्यम से दावा किया गया है कि राजस्थान के झालावाड़ में एक साथ १०० नर्सों ने अपना इस्तीफा दे दिया क्योंकि वहां भर्ती जमाती उनपर थूकते थे | साथ ही कहा गया है कि वार्ड बॉय खाना देने जाता है तो हॉस्पिटल में एडमिट जमाती बिरयानी की मांग करते हैं और उनकी मांग पूरी नहीं होने पर उनसे अभद्र भाषा में बात करते है | राजस्थान के झालावाड़ में एक साथ 100 नर्सों ने दिया इस्तीफ़ा… क्योंकि जमाती उनपर थूकते है, वार्ड बॉय खाना देने जाता है तो जाहिल जमाती बिरयानी की मांग करते हैं और मांग पूरी नहीं होने पर उन्हें गंदी गंदी गाली देते है…#योगी_है_तो_न्याय_है@VasundharaBJP pic.twitter.com/0w39d1Fgbm — yogi devnath (@YogiDevnathji) April 28, 2020 आर्काइव लिंक फेसबुक पोस्ट | आर्काइव लिंक अनुसंधान से पता चलता है कि.. जाँच की शुरुवात हमने उपरोक्त खबर को न्यूज़ नेशन के वेबसाइट पर जाके कीवर्ड्स के माध्यम से ढूँढा, जिसके परिणाम में हमें २७ अप्रैल २०२० को प्रकाशित खबर मिली | खबर के अनुसार अस्पताल में तैनात १०० से अधिक नर्सिंग कर्मियों ने इस्तीफा दे दिया है, जहा नर्सिंग स्टाफ का कहना है कि वह ६ हजार में नौकरी नहीं कर सकते | नर्सिंग स्टाफ का ये भी आऱोप है कि उन्हें कोरोना से बचने के लिए सुरक्षा उपकरण नहीं दिए जा रहे हैं | आर्काइव लिंक इस घटना के बारें में ABP लाइव ने भी खबर प्रकाशित की है, जिसके अनुसार झालावाड़ में १०० नर्सिंग स्टाफ ने अपना इस्तीफा दिया क्योंकि उन्हें कम वेतन दिए जाते थे और पी.पी.ई किट्स और मास्क भी नही दिया जाता था | इन नर्सों ने झालावाड़ मेडिकल कॉलेज के डीन को इस्तीफा सौंपा है | इससे यह स्पष्ट है कि सोशल मीडिया पर साझा किये गए स्क्रीनशॉट को एक गलत कथन से साथ जोड़कर फैलाया जा रहा है | फैक्ट क्रेसेंडो ने झालावाड़ के मेडिकल कॉलेज के डीन डॉक्टर दीपक गुप्ता से संपर्क किया, “सोशल मीडिया पर चल रही खबर सरासर गलत है | हमारे अस्पताल में तबलीगी जमात से एक भी कोरोनावायरस से संक्रमित मरीज नहीं है | हमारे अस्पताल में किसी भी नर्स के साथ किसी भी मरीज ने थूकने या खाना मँगाने जैसा कोई दुर्व्यवहार नही किया है, नर्सों द्वारा इस्तीफा उनके कुछ व्यक्तिगत कारणों के कारण दिया गया है |” निष्कर्ष: तथ्यों के जाँच के पश्चात हमने उपरोक्त पोस्ट को गलत पाया है |झालावाड़ के मेडिकल अस्पताल में नर्सों पर जामातिओं के थूकने के कारण इस्तीफा देने की बात गलत है, उनके इस्तीफा देने का कारण कम वेतन बताया जा रहा है | Title:क्या झालावाड़ में नर्सो पर जामितों के थूकने के कारण नर्सो द्वारा सामूहिक इस्तीफा दिया गया? जानिये सच Fact Check By: Aavya Ray Result: False Related Tagged CoronavirusJamaatisJhalawarJhalawar Medical CollegeNursesRajasthanResigned

article_url: https://www.factcrescendo.com/fact-check-jhalawar-nurses-resigned-because-jamaatis-spat-on-them/