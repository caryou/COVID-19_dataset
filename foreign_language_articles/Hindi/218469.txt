Hindi News राज्य Coronavirus के खात्मे को हिंदू महासभा ने रखी गोमूत्र पार्टी, हवन के बाद कराएंगे कुल्हड़ में इसका सेवन; फिर होगा भजन Coronavirus के खात्मे को हिंदू महासभा ने रखी गोमूत्र पार्टी, हवन के बाद कराएंगे कुल्हड़ में इसका सेवन; फिर होगा भजन क्या गोमूत्र से कोरोना ठीक हो जाएगा? इस सवाल पर चक्रपाणि ने बताया, गोमूत्र में 32 तत्व हैं, जो शरीर की प्रतिरोधक क्षमता में इजाफा करते हैं। इसे पीने के बाद कोरोना होगा ही नहीं। अगर किसी को होगा, तो धीमे-धीमे वह ठीक हो जाएगा। जनसत्ता ऑनलाइन नई दिल्ली | Updated: March 14, 2020 12:17 AM Akhil Bhartiya Hindu Mahasabha के स्वामी चक्रपाणि इस कार्यक्रम के दौरान लोगों से मांसाहार छोड़ने की अपील भी करेंगे। (फाइल फोटो) Coronavirus COVID-19 के प्रकोप के खात्मे के लिए दिल्ली में गोमूत्र पार्टी होगी। देश की राजधानी में शनिवार (14 मार्च, 2020) को यह कार्यक्रम Akhil Bhartiya Hindu Mahasabha द्वारा कराया जाएगा। महासभा ने इस प्रोग्राम में बड़े स्तर पर लोगों को आमंत्रित किया है। पार्टी से जुड़े कुछ पोस्टर भी छपाए गए हैं, जो कि इस पार्टी का निमंत्रण-पत्र जैसा भी है। महासभा के इन पोस्टरों में लिखा है, “अखिल भारतीय हिंदू महासभा द्वारा आयोजित गोमूत्र पार्टी में आप सभी सादर आमंत्रित हैं। यह कार्यक्रम शनिवार 14 मार्च दोपहर 12 बजे से नई दिल्ली में मंदिर मार्ग स्थित अखिल भारत हिंदू महासभा भवन में होगा। यह कार्यक्रम कोरोना वायरस के प्रभाव को समाप्त करने के लिए कराया जा रहा है।” संबंधित खबरें COVID-19LockdownPHOTOS COVID-19: मास्क पर मीडिया को ज्ञान दे रहे थे MP के मंत्री, पर खुद लटका रखा था गर्दन के पास; समर्थक के चेहरे भी खुले मिले कृषि कानूनः BKU के राकेश टिकैत का दावा- गुजरात की जनता कैद में है; आजाद कराने को उठाएंगे ये कदम पोस्टर में इस लिखित सूचना के अलावा गाय, सभा के राष्ट्रीय अध्यक्ष स्वामी चक्रपाणि महाराज, राष्ट्रीय उपाध्यक्ष राजीव कुमार ‘आशीष’ की तस्वीरें हैं। सूत्रों के मुताबिक, इस पार्टी में जाने वालों को कुल्हड़ में गोमूत्र परोसा जाएगा। Also Read अब दिल्ली में ‘Coronavirus’ की शिकार महिला की मौत, देश में एक दिन में बढ़े 7 मरीज Coronavirus से लड़ने को नरेंद्र मोदी आए आगे! SAARC देशों के सामने रखा बात का प्रस्ताव; साथ दे बोले 5 देश- ये होता है नेतृत्व चक्रपाणि से जब इस आयोजन के बारे में मीडियाकर्मियों ने पूछा तो उन्होंने बताया था, “कोरोना का कहर बढ़ रहा है। इसका बचाव हमारी जीवन पद्धति में ही है। हम इससे निपटने के लिए गोमूत्र पार्टी करा रहे हैं। कार्यक्रम में पहले हवन होगा। फिर कुल्हड़ में गोमूत्र पिया और पिलाया जाएगा, जबकि बाद में भजन करा जाएगा।” क्या गोमूत्र से कोरोना ठीक हो जाएगा? इस सवाल पर वह बोले, “गोमूत्र में 32 तत्व हैं, जो शरीर की प्रतिरोधक क्षमता में इजाफा करते हैं। इसे पीने के बाद कोरोना होगा ही नहीं। अगर किसी को होगा, तो धीमे-धीमे वह ठीक हो जाएगा।” स्वामी चक्रपाणि के अनुसार, मांसाहार से कोरोना फैलता है। ऐसे में इस आयोजन में नॉनवेज छोड़ने के लिए लोगों से अपील की जाएगी। बता दें कि दुनिया के 100 से अधिक देशों और क्षेत्रों में Coronavirus COVID-19 पैर पसार चुका है। चीन के वुहान से फैली यह महामारी विश्व भर के लिए फिलहाल चिंता का सबब बनी है। चीन, ईरान, इटली समेत कई देशों में इसके चलते विभिन्न स्तर पर पाबंदियां लग चुकी हैं। अंतर्राष्ट्रीय संबंधों से लेकर व्यापार और बाजार सब कुछ प्रभावित हुआ है। भारत भी इस जानलेवा वायरस की ज़द में है। सरकारी आंकड़ों के मुताबिक, 13 मार्च, 2020 तक देश में कोरोना के कुल 81 मामले थे। पढें राज्य समाचार (Rajya News). हिंदी समाचार (Hindi News) के लिए डाउनलोड करें Hindi News App. ताजा खबरों (Latest News) के लिए फेसबुक, ट्विटर, टेलीग्राम पर जुड़ें। Tags: Coronavirus Delhi National News

article_url: https://www.jansatta.com/rajya/new-delhi-akhil-bhartiya-hindu-mahasabha-organize-gau-mutra-party-amid-coronavirus-covid-19-fear/1348098/