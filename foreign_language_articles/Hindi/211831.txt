पारिवारिक त्रासदी की भीषण तस्वीरें लॉकडाउन के सन्दर्भ में वायरल बूम ने पाया की तस्वीरें जून 2019 में ली गई थीं जो हाल के लॉकडाउन से पूरी तरह असंबंधित हैं By - Sumit Loading... | 7 April 2020 7:27 AM GMT परेशान कर देने वाली तस्वीरों का एक सेट वायरल हो रहा है, जिसमें दिखाया गया है की कैसे एक महिला ने अपने तीन बच्चो को मार कर आत्महत्या कर ली थी| यह तस्वीरें फ़र्ज़ी तरह से हाल में कोविड-19 महामारी को रोकने के लिए किए गए 21 दिन के लॉकडाउन से जोड़ी जा रही हैं| बूम ने पाया की तस्वीरें कर्नाटक से है जो जून 2019 में ली गयीं थीं| यह लॉकडाउन से सम्बंधित नहीं हैं क्योंकि लॉकडाउन का ऐलान 24 मार्च 2020 को किया गया था| इस तस्वीरों के सेट के साथ एक कैप्शन भी है जिसमें लिखा है: ब्राह्मणी व्यवस्था की वजह से बहुत ही दुखदायी दृश्य ( परिणाम ) आना शुरू हो गया है क्योंकि लॉक डाउन गलत तरीके से लगाया गया ? यह तस्वीरें भयानक दृश्य दिखाती है जिसमें एक महिला छत से लटक रही हैं और तीन बच्चों के मुर्दा शरीर ज़मीन पर औंधे मुँह पड़े हैं, लगता है की उन्हें डूबा कर मारा गया है| यह भी पढ़ें: क्या राहुल और प्रियंका गाँधी लॉकडाउन तोड़कर दोस्तों से मिलने बाहर निकले? तस्वीरों की भयानक प्रवत्ति के कारण बूम इस सेट को लेख में नहीं दिखा रहा है| भारत 21 दिनों के लॉकडाउन में है| यह कदम नोवेल कोरोनावायरस को फैलने से रोकने के लिए उठाया गया है| इस वायरस ने अब तक भारत में करीब 4,421 लोगो को संक्रमित किया है और 114 मौतें हुई हैं| विश्व भर में इस संक्रमण के करीब 13,48,257 मामले हैं और 74,795 मौतें हो चुकी हैं| यह पोस्ट कोरोनावायरस के आसपास वायरल फ़र्ज़ी न्यूज़ के सिलसिले में एक नई कड़ी है| फ़ैक्ट चेक बूम ने तस्वीरों में से एक को रिवर्स इमेज सर्च पर डाला और तेलुगु अख़बार साक्षी के एक लेख तक पहुंचा| यह लेख में वायरल तस्वीर इस्तेमाल हुई थी| रिपोर्ट के अनुसार, यह भयानक हादसा कर्णाटक के कोप्पल ज़िले के एक गांव में 18 जून 2019 को हुआ था| मृतकों की पहचान येल्लम्मा, अक्षता, काव्या और नागराज के रूप में की गयी| कथित तौर पर महिला ने ख़ुदकुशी के पहले अपने बच्चों की जान ली थी| यह भी पढ़ें: लॉकडाउन तोड़ने पर पुजारी के ख़िलाफ़ रीवा पुलिस की कार्यवाही सांप्रदायिक ढंग से वायरल इस घटना पर बूम ने अन्य न्यूज़ रिपोर्ट्स की खोज की| समान तस्वीरें तो नहीं मिल पाई परन्तु टाइम्स ऑफ़ इंडिया में इस घटना पर एक रिपोर्ट मिली| इस रिपोर्ट में बताया गया था की मृतक का पति, उमेश, घटनास्थल से भाग गया था| हालांकि, किसी भी रिपोर्ट में इस भयानक कदम के पीछे का कारण नहीं बताया गया है| बूम द्वारा नोवेल कोरोनावायरस पर लाइव ब्लॉग को यहाँ देखें और जाने कोरोनावायरस से जुड़ी बातें तुरंत| Updated On: 2020-04-07T13:48:32+05:30 Claim Review : लॉकडाउन के चलते बच्चों को मार कर महिला ने की ख़ुदकुशी Claimed By : Faebook pages Fact Check : False Coronavirus Novel Coronavirus COVID-19 India Fake News Fact Check बूम व्हाट्सएप्प हेल्पलाइन किसी वीडियो या तस्वीर को सत्यापित करना चाहते हैं? हमें इस नंबर पर भेजें +91 77009 06588 बूम अब टेलीग्राम पर भी उपलब्ध हमारे नवीनतम फ़ैक्ट चेक्स पढ़ने और अन्य सम्बंधित अपडेट के लिए यहाँ क्लिक करें Show Full Article Next Story

article_url: https://hindi.boomlive.in/fake-news/unrelated-gruesome-photos-of-a-family-tragedy-falsely-linked-to-lockdown-7577