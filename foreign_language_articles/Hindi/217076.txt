हंतावायरस का डर - बातें जो आपके लिए जानना ज़रूरी हैं लोगों में हंतावायरस का डर बढ़ रहा है लेकिन यह रोडेंट-बोर्न रोग है और मानव से मानव का संक्रमण बहुत कम देखा गया है। By - BOOM FACT Check Team Loading... | 26 March 2020 11:31 AM GMT मंगलवार को एक चीनी मीडिया आउटलेट, ग्लोबल टाइम्स के एक ट्वीट में बताया गया कि चीन में एक शख़्स का हंतावायरस टेस्ट पॉज़िटिव आया है। इस ट्वीट के जल्द ही वायरल होने के साथ पहले से ही कोरोनावायरस महामारी का सामना रहे लोगों में बेचैनी और डर बढ़ गया। हालांकि, हंतावायरस ने कुछ ज़्यादा घबराहट पैदा कर दी है, जैसा कि यह वायरस संक्रमित रोडेंट (उदाहरण: चूहे) के मूत्र या मल के संपर्क में आने से किसी मनुष्य तक पहुंचता है। एक व्यक्ति से दूसरे व्यक्ति तक संक्रमण कम ही देखा गया है। मंगलवार को ट्वीटर पर हैशटैग #Hantavirus टॉप ट्रेंड था जिसमें एक लाख से ज़्यादा ट्वीट्स थे। A person from Yunnan Province died while on his way back to Shandong Province for work on a chartered bus on Monday. He was tested positive for #hantavirus. Other 32 people on bus were tested. pic.twitter.com/SXzBpWmHvW — Global Times (@globaltimesnews) March 24, 2020 ग्लोबल टाइम्स के ट्वीट में कहा गया है कि युन्नान प्रांत के एक व्यक्ति की एक चार्टर्ड बस में शेडोंग प्रांत लौटने के दौरान मौत हो गई। उस शख़्स का हंतावायरस का टेस्ट पॉज़िटिव आया था। ट्वीट में कहा गया है कि बस में सवार अन्य दो लोगों का भी टेस्ट किया गया। वर्तमान में सारी दुनिया पहले से ही कोरोनावायरस प्रकोप का सामना कर रही है। चीन के हुबेई प्रांत में वुहान से उत्पन्न इस बीमारी से अब तक 21,500 से ज़्यादा लोगों की मौत हो चुकी है। 1,00,000 से अधिक लोग बीमारी से उभर चुके हैं। हंतावायरस - बातें जो आपको जाननी चाहिए अमेरिका के सेंटर ऑफ डिजिज कंट्रोल एंड प्रिवेंशन ( सीडीसी ) के अनुसार हंतावायरस विषाणुओं का एक परिवार है और मुख्य रूप से रोडेंट यानी चूहे या गिलहरी जैसे जीवों द्वारा फैलता है और इनके ज़रिए यह मनुष्यों तक पहुंच सकता है। यह भी पढ़ें: सेना ने बाड़मेर में नहीं बनाया 1,000 बेड वाला क्वारंटीन सुविधायुक्त अस्पताल सीडीसी आगे कहती है, हंतावायरस का संक्रमण एक व्यक्ति से दूसरे व्यक्ति में नहीं होता है। ऐसे में इसके फैलने की संभावना कुछ हद तक कम हो जाती है। लेकिन यदि कोई व्यक्ति चूहों के मल, पेशाब या थूक के संपर्क में आने के बाद उन्हीं हाथों से अपना चेहरा, आंख, नाक या मुंह छूता है तो हंता वायरस से संक्रमित होने का ख़तरा ज्यादा होता है। संक्रमित मेजबान से काटने से यह फैलने की संभावना कम है। रोकथाम का सबसे प्रभावी तरीका यह है कि व्यक्तियों को रोडेंट मूत्र, बूंदों, लार जैसे पदार्थों के संपर्क से बचना चाहिए। वायरस मनुष्यों में दो प्रकार के रोग पैदा कर सकता है - हंतावायरस पल्मोनरी सिंड्रोम (HPS) और रेनल सिंड्रोम के साथ हेमरैजिक बुखार(HFRS) यह ध्यान रखना महत्वपूर्ण है कि यह एक नया वायरस या बीमारी नहीं है। संयुक्त राज्य अमेरिका में हंतावायरस वायरस की निगरानी 1993 में शुरू हुई। हंटावायरस पल्मोनरी सिंड्रोम (HPS) यह एक गंभीर, कभी-कभी घातक, सांस की बीमारी है। रोग के बारे में सीमित जानकारी के आधार पर, संक्रमित rodents के ताजा मूत्र, बूंदों या लार के संपर्क में आने के 1 से 8 सप्ताह के बीच लक्षण विकसित हो सकते हैं। यह भी पढ़ें: राजपूतों और ब्राह्मणो पर नहीं होगा कोरोनावायरस का असर? नहीं, ये दावे फ़र्ज़ी हैं थकान, बुखार और मांसपेशियों में दर्द, विशेष रूप से जांघों, कूल्हों, पीठ, और कभी-कभी कंधे में दर्द होना, रोग के शुरुआती लक्षण हैं। इसमें सिरदर्द, चक्कर आना, ठंड लगना, और पेट की समस्याएं, जैसे मतली, उल्टी, दस्त और पेट में दर्द भी हो सकता है। सीडीसी के अनुसार, एचपीएस घातक है और इसकी मृत्यु दर 38% है। अमेरिका में, हंतावायरस को न्यू वर्ल्ड हंतावायरस के रूप में जाना जाता है और यह एचपीएस का कारण बन सकता है। वायरस के बचने का सबसे अच्छा तरीका एक रोडेंट संक्रमण के साथ संपर्क से बचना हो सकता है। सीडीसी ने कहा कि चिली और अर्जेंटीना में, व्यक्ति-से-व्यक्ति के संचरण के दुर्लभ मामले सामने आए थे जिसमें मरने वाले एक ऐसे व्यक्ति के करीबी संपर्क में थे, जो एंडीज वायरस नामक एक प्रकार के हंतावायरस से संक्रमित था। रेनल सिंड्रोम के साथ हेमरैजिक बुखार(HFRS) यह चिकित्सकीय रूप से इसी तरह की बीमारियों का एक समूह है, जो बॉनयाविरिडे (एन्थ्रोपॉड या रोडेंट-जनित वायरस के परिवार) से हंतावायरस के कारण होता है। यह भी पढ़ें: क्या रशियन्स को घर के अंदर रखने के लिए पुतिन ने सड़कों पर शेर छोड़ दिए? ओल्ड वर्ल्ड के रूप में जाना जाने वाला अन्य हंतावायरस ज्यादातर यूरोप और एशिया में पाए जाते हैं और ये HFRS का कारण बन सकते हैं। HFRS दुनिया भर में पाया जाता है। संक्रामक सामग्री के संपर्क के बाद 1-2 सप्ताह के भीतर लक्षण विकसित हो सकते हैं, दुर्लभ मामलों में 8 सप्ताह तक लग सकते हैं। प्रारंभिक लक्षण में, जो अचानक शुरू होते हैं, तेज सिरदर्द, पीठ और पेट में दर्द, बुखार, ठंड लगना, मतली और धुंधली दृष्टि शामिल हैं। संक्रमित व्यक्ति के चेहरे पर सूजन, आंखों की सूजन या लाली, या दाने हो सकते है। बाद के लक्षणों में लो बल्ड-प्रेशर, तीव्र आघात,संवहनी रिसाव और तीव्र गुर्दे की विफलता शामिल है। वायरस के संक्रमण के कारण रोग की गंभीरता भिन्न होती है। हंतावायरस के बारे में अधिक जानकारी सीडीसी की वेबसाइट पर देखी जा सकती है। Updated On: 2020-04-02T16:50:33+05:30 Coronavirus Hantavirus Pandemic Fake news Fact Check COVID-19 WHO बूम व्हाट्सएप्प हेल्पलाइन किसी वीडियो या तस्वीर को सत्यापित करना चाहते हैं? हमें इस नंबर पर भेजें +91 77009 06588 बूम अब टेलीग्राम पर भी उपलब्ध हमारे नवीनतम फ़ैक्ट चेक्स पढ़ने और अन्य सम्बंधित अपडेट के लिए यहाँ क्लिक करें Show Full Article Next Story

article_url: https://hindi.boomlive.in/fact-file/hantavirus-fear-grips-social-media-all-you-need-to-know-7375