VIDEO: देवरिया में पेड़ से बांधकर युवक की बेरहमी से पिटाई, मुख्य आरोपी गिरफ्तार शमशाद को पेड़ से बांधकर, बेल्ट और लाठी डंडो से पीटा गया. उसे पेशाब भी पिलाने की कोशिश हुई. हैवानों का इतने से मन नहीं भरा तो पूरी घटना का वीडियो बनाकर दहशत फैलाने के लिए उसे वायरल भी किया गया. News18 Uttar Pradesh Last Updated: March 30, 2018, 10:50 AM IST Share this: UMASHANKER BHATT उत्तर प्रदेश के देवरिया में पेड़ से बांधकर एक युवक को बेल्ट और डंडो से बेरहमी से पीटने का वीडियो वायरल होने के बाद पुलिस ने कार्रवाई करते हुए मामले के मुख्य आरोपी को गिरफ्तार कर लिया है. आरोपी का साथ देने वाले अन्य चार युवकों की पहचान कर ली गई और पुलिस का दावा है कि बहुत जल्द सभी आरोपी शिकंजे में होंगे. बताया जाता है कि सदर कोतवाली के शहर के रौनियार मोहल्ले में शमशाद नामका युवक एक दुकान में काम करता है. पीड़ित शमशाद ने बताया कि वह घर से सामान लेने के लिए निकला था तभी मोहल्ले में रहने वाले नासिर ने उसे राम गुलाम टोला चलने के लिए कहा. इसके बाद वह उसे सकरा ले गए जहां विकास नाम का युवक पहले से मौजूद था. वहां मौजूद 10 युवकों ने शमशाद के पहले तो कपड़े उतरवाए, फिर पेड़ से बांधकर उसकी पिटाई की. शमशाद को पेड़ से बांधकर, बेल्ट और लाठी डंडो से पीटा गया. उसे पेशाब भी पिलाने की कोशिश हुई. हैवानों का इतने से मन नहीं भरा तो पूरी घटना का वीडियो बनाकर दहशत फैलाने के लिए उसे वायरल भी किया गया. कहा जा रहा है कि पैसे के लेन-देन को लेकर विवाद था. जिसके बाद इस घटना को अंजाम दिया गया. फिलहाल पुलिस ने वीडियो को गंभीरता से लेते हुए मारपीट में शामिल मुख्य आरेापी को गिरफ्तार कर लिया है. अभी भी चार अन्य आरोपियों की तलाश की जा रही है. पुलिस का दावा है कि जल्द ही अन्य आरोपियों की गिरफ्तारी हो जाएगी. सीओ सिटी सीताराम ने बताया कि मुख्य आरोपी नासिर गिरफ्तार कर लिया गया है. अन्य चार आरोपियों की भी शिनाख्त हो चुकी है. जल्द ही उन्हें भी धर दबोचा जाएगा. अगली ख़बर

article_url: https://hindi.news18.com/news/uttar-pradesh/deoria-deoria-miscreants-tied-youth-to-a-tree-and-thrashed-him-video-viral-1322378.html