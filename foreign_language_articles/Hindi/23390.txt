ट्रंप का एक सैन्य सहायक कोरोना वायरस से संक्रमित पाया गया है वाशिंगटन: अमेरिका के राष्ट्रपति डोनाल्ड ट्रंप ने अपने सैन्य सहायक के कोरोना वायरस से संक्रमित पाए जाने के बाद बृहस्पतिवार को कहा कि वह हर दिन कोविड-19 की जांच कराएंगे. ट्रंप का एक सैन्य सहायक कोरोना वायरस से संक्रमित पाया गया है. राष्ट्रपति ने बताया कि उनका उसके साथ काफी कम संपर्क था. ट्रंप ने व्हाइट हाउस के ओवल कार्यालय में पत्रकारों से कहा, ‘‘मेरा इस व्यक्ति के साथ बहुत कम निजी संपर्क था. मैं जानता हूं कि वह कौन है. अच्छा व्यक्ति है, लेकिन मेरा उनसे बहुत कम संपर्क था। देश के उपराष्ट्रपति माइक पेंस का उनके साथ बहुत कम संपर्क था, लेकिन माइक और मेरी जांच की गई। हम दोनों की जांच की गई. ट्रंप ने सवालों के जवाब में कहा कि उनकी, उपराष्ट्रपति और व्हाइट हाउस के अन्य कर्मियों की कोरोना वायरस के लिए हर दिन जांच की जाएगी. यह भी पढ़ें पुराने रंग में नज़र आए पूर्व राष्ट्रपति ट्रंप, कहा नई पार्टी नहीं बनाएंगे, रिपब्लिकन पार्टी को ही फिर सत्ता में लाएंगे जो बाइडेन ने डोनाल्ड ट्रंप के फैसले को पलटा, ग्रीन कार्ड पर लगी रोक हटाई डोनाल्ड ट्रंप ने महाभियोग में बरी होने के बाद सार्वजनिक जीवन में सक्रिय होने का संकेत दिया उन्होंने कहा, ‘‘मैंने अभी जांच कराई। मैंने कल और आज जांच कराई थी तथा जांच में संक्रमित नहीं पाया गया। माइक ने अभी जांच कराई और वह संक्रमित नहीं पाए गए. इस बीच, ट्रंप ने कहा कि चीन से दुनियाभर में जानलेवा संक्रामक रोग का फैलना या तो चीन की भयंकर गलती थी या फिर वे इसे रोकने में असमर्थ रहे. उन्होंने कहा, ‘‘कोरोना वायरस जहां से यह शुरू हुआ, वहीं इसे रोका जा सकता था. यह करना आसान होता, लेकिन कुछ तो हुआ है. राष्ट्रपति ने एक सवाल के जवाब में कहा, ‘‘या तो उन्होंने एक भयंकर गलती की या संभवत: वे इसे रोकने में असमर्थ रहे। कोई तो बेवकूफ था। उन्होंने इसे नहीं रोका जो कि उन्हें रोकना चाहिए था. यह बहुत गलत है. Listen to the latest songs, only on JioSaavn.com कोरोना वायरस से दुनियाभर में 2,64,000 से अधिक लोगों की मौत हो गई और 37 लाख लोग इससे संक्रमित पाए गए हैं। अकेले अमेरिका में 76,000 से अधिक लोगों ने जान गंवाई और 12 लाख लोग संक्रमित पाए गए. ट्रंप ने बताया कि यह जानलेवा विषाणु 180 से अधिक देशों में फैल गया. Coronavirus World NewsDonald TrumpAmerica News Coronavirus टिप्पणियां भारत में कोरोनावायरस महामारी (Coronavirus pandemic) के प्रकोप से जुड़ी ताज़ा खबरें तथा Hindi News से जुड़े अन्य अपडेट लगातार हासिल करने के लिए हमें फेसबुक पर लाइक और ट्विटर पर फॉलो करें लाइव खबर देखें: फॉलो करे:

article_url: https://khabar.ndtv.com/news/world/coronavirus-world-news-daily-test-held-for-donald-trump-after-another-assistant-found-corona-positive-2225332