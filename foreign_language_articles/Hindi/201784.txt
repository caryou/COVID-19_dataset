डिजिटल एडिटिंग से बनाया वीडियो जर्मनी का तीन आँखों वाला बच्चा बताकर वायरल बूम ने पाया कि वीडियो फ़र्ज़ी है और डिजिटल तरीके से एडिट की गई है anmolalphonso Anmol Alphonso Loading... | 15 July 2020 1:26 PM GMT तीन आँखों वाले एक बच्चे का वीडियो वायरल है । बच्चे कि तीसरी आँख - जो उसके माथे पर दिखाई देती है - झूठी है और एडिटिंग के ज़रिए लगाई गई है। यह वीडियो भारत में इस दावे के साथ वायरल है: जर्मनी में यह बच्चा तीन आँखों वाला पैदा हुआ है । यह अजूबा देखकर दुनिया हैरान है।इस महामारी में यह बच्चा कहीं भगवान का रूप तो नहीं हैं ? बिहार की खस्ताहाल सड़क की पुरानी तस्वीर वायनाड बताकर वायरल फ़ेसबुक पर यह वायरल वीडियो यहाँ देखें और उसका आर्काइव यहाँ। ट्विटर पर इसे यहाँ और उसका आर्काइव यहाँ देखें। बूम को यह वीडियो अपने व्हाट्सऍप हेल्पलाइन नंबर पर भी मिला। यही वीडियो एक तेलुगु कैप्शन के साथ भी वायरल है। कैप्शन का अनुवाद है: अनोखा बच्चा: पोटुलुरी वीरा ब्रह्मेंद्रस्वामी ने बताया वैसे विदेश में पैदा हुआ अनोखा बच्चा। ये कैप्शन वीडियो को आंध्र प्रदेश के नौवीं शताब्दी के ऋषि पोटुलुरी वीरा ब्रह्मेंद्र स्वामी से जोड़ता है। अपनी पुस्तक कलाज्ञानम में ब्रह्मेंद्र स्वामी ने कई भविष्यवाणियां की थीं। (तेलुगु कैप्शन: వింతశిశువు : పోతులూరి వీర బ్రహ్మేంద్రస్వామి చెప్పిన విధంగా విదేశంలో వింతశిశువు జననం..ముచ్చటగా మూడుకన్నులతో మూర్తీభవించిన త్రినేత్రుడు…జై శ్రీమన్నారాయణ) फ़ैक्ट चेक बूम ने विवेचना करके पता लगाया कि बच्चे की बाईं आंख को उसके माथे पर डिजिटल एडिटिंग से चिपकाकर उसकी तीसरी आँख बताया गया है। वीडियो की हर फ़्रेम ध्यान से देखने पर हमें पता चला कि बच्चे के माथे पर दिख रही तीसरी आँख का झपकना और पुतलियों का हिलना दरअसल उसकी बाईं आंख से मेल खाती है। यूट्यूब पर three-eyed baby (तीन आँखों वाला बच्चा) कीवर्ड्स डाल कर ढूंढने पर हमें यही वायरल क्लिप एक अंग्रेजी कैप्शन के साथ मिला । कैप्शन का अनुवाद है क्रैनियोफेशियल डुप्लीकेशन जिसे डिप्रोसोपस भी कहा जाता है, एक दुर्लभ जन्मजात विकार है जिसमें चेहरे के कुछ हिस्से या सभी हिस्से सिर पर दोहराते है। यह एक 1-वर्षीय लड़के का मामला है जिसे हमारे अस्पताल में सिर की बाईं ओर एक अतिरिक्त आंख (तीसरी आंख) और असामान्य आकार के सिर के साथ दाखिल कराया गया था। बच्चे में ये जन्म - 2 जनवरी, 2018 - से ही देखा गया था। वीडियो के साथ वाला विवरण वेस्ट अफ्रीकन जर्नल ऑफ़ रेडियोलोजी की 2018 की एक रिपोर्ट से लिया गया है। यह रिपोर्ट नाइजीरिया में जेनेटिक विकार के साथ पैदा हुए एक शिशु की बात करती है। इस रिपोर्ट के साथ दी गई बच्चे की तसवीरें वायरल वीडियो वाले बच्चे से नहीं मिलती। कुख्यात गैंगस्टर विकास दुबे के साथ नज़र आ रहे संबित पात्रा की ये तस्वीर फ़र्ज़ी है अधिक जानकारी के लिए यहां पढ़ें | हमें जर्मनी में तीन आँखों के साथ पैदा हुए एक बच्चे की कोई विश्वसनीय रिपोर्ट भी नहीं मिली। वायरल क्लिप और उसके दावे को पहले Hoax Or Fact ने ख़ारिज किया था। Updated On: 2020-07-16T14:18:46+05:30 Claim Review : वीडियो जर्मनी में पैदा हुए तीन आंखों वाले बच्चे को दिखाता है Claimed By : Social Media Fact Check : False Viral Video Coronavirus COVID-19 Fake News Fact Check Europe बूम व्हाट्सएप्प हेल्पलाइन किसी वीडियो या तस्वीर को सत्यापित करना चाहते हैं? हमें इस नंबर पर भेजें +91 77009 06588 बूम अब टेलीग्राम पर भी उपलब्ध हमारे नवीनतम फ़ैक्ट चेक्स पढ़ने और अन्य सम्बंधित अपडेट के लिए यहाँ क्लिक करें Show Full Article Next Story

article_url: https://hindi.boomlive.in/fake-news/digitally-edited-clip-viral-as-three-eyed-baby-born-in-germany-8895