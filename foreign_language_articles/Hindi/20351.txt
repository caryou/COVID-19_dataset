15 जून से पूर्ण लॉकडाउन बताता ज़ी न्यूज़ का यह ग्राफ़िक फ़र्ज़ी है बूम द्वारा संपर्क करने पर ज़ी न्यूज़ ने भी इस वायरल ग्राफ़िक को फ़र्ज़ी और फ़ोटोशॉप्ड बताया anmolalphonso By - Anmol Alphonso Loading... | 12 Jun 2020 12:59 PM GMT ज़ी न्यूज़ का एक ग्राफ़िक आज कल वायरल हो रहा है जो दावा करता है की गृह मंत्रालय ने 15 जून से देश के टोटल लॉकडाउन की स्थिति में चले जाने की ओर इशारा किया है। किंतु यह ग्राफ़िक फ़र्ज़ी है और बुरी तरह फ़ोटोशॉप किया हुआ है। यह ग्राफ़िक ऐसे समय पर वायरल हुआ है जब कोरोनावायरस महामारी के चलते लॉकडाउन को 30 जून, 2020 तक बढ़ा दिया गया है। लेकिन इसके साथ ही नॉन कंटेन्मेंट ज़ोन्स को कई चीज़ों की छूट के साथ तीन चरणों में पुनः खुलने की अनुमति दी गयी है। वायरल ग्राफ़िक के ब्रेकिंग न्यूज़ टिकर पर लिखा है 15 जून के बाद फिर से हो सकता है सम्पूर्ण लॉकडाउन गृह मंत्रालय ने दिये संकेत , ट्रेन और हवाई सफर पे लगेगा ब्रेक कोरोना की बढ़ती रफ्तार के बाद लिया गया फैसला। बूम को यह ग्राफ़िक अपनी व्हाट्सएप्प हेल्पलाइन नम्बर पर वेरिफ़िकेशन के अनुरोध के साथ मिला। फ़ेसबुक आर्काइव देखने के लिए यहाँ क्लिक करें। ट्विटर Is this fake or not till 15 june completely lockdown i see this on internet pls reply me @AmitShah @HMOIndia pic.twitter.com/pyHPEjUS3S — chowkidaar sanchit singla (@sanchitsngla) June 9, 2020 फ़ैक्ट चेक बूम ने जब गूगल पर ज़ी न्यूज़, 15 जून , लॉकडाउन का कीवर्ड सर्च किया तो हमें सरकार द्वारा टोटल लॉकडाउन की घोषणा से सम्बंधित कोई भी रिपोर्ट नहीं मिली। ज़ी न्यूज़ द्वारा भी इस विषय पर कोई रिपोर्टिंग नहीं की गयी है। आगे हमें ज़ी न्यूज़ द्वारा लिखा एक स्टेट्मेंट मिला जिसमें उन्होंने साफ़ कहा है कि वायरल हो रहे ग्राफ़िक का प्रसारण उनके चैनल द्वारा नहीं किया गया है और यह एक फ़ोटोशॉप्ड ग्राफ़िक है। चैनल ने अपने फ़ेसबुक पेज पर एक आर्टिकल भी पोस्ट किया है जिसमें उन्होंने वायरल ग्राफ़िक को फ़र्ज़ी बताया है। हम आपको बता दें कि ZEE NEWS ने अपने चैनल पर ऐसी कोई खबर न दिखाई है और न ही ऐसी कोई ब्रेकिंग न्यूज चलाई है. यह सिर्फ और सिर्फ ZEE NEWS को बदनाम करने की साजिश है. ZEE NEWS के नाम से फैलाई जा रही टीवी स्क्रीन की ये फोटो पूरी तरह से फर्जी और फोटोशॉप्ड है. ज़ी न्यूज़ ने अपने आर्टिकल में कहा। इसके अलावा हमने ज़ी न्यूज़ द्वारा इस्तेमाल किए गए ब्रेकिंग न्यूज़ टेम्पलेट की तुलना की और पाया की वायरल ग्राफ़िक का मरून बैकग्राउंड चैनल के लाल बैकग्राउंड और सफ़ेद टेक्स्ट से मेल नहीं खाता। इस आर्टिकल के लिखने के समय तक इंडिया में कोविड-19 के 2,98,000 मामले हैं और 8,498 लोगों की इससे मृत्यु हो चुकी है। Claim Review : पोस्ट का दावा है की गृह मंत्रालय ने 15 जून से टोटल लॉक्डाउन का इशारा दिया है। Claimed By : Social Media Fact Check : False coronavirus india Zee News Extended Lockdown कोरोनावायरस इंडिया ज़ी न्यूज़ लॉक्डाउन बूम व्हाट्सएप्प हेल्पलाइन किसी वीडियो या तस्वीर को सत्यापित करना चाहते हैं? हमें इस नंबर पर भेजें +91 77009 06588 बूम अब टेलीग्राम पर भी उपलब्ध हमारे नवीनतम फ़ैक्ट चेक्स पढ़ने और अन्य सम्बंधित अपडेट के लिए यहाँ क्लिक करें Show Full Article Next Story

article_url: https://hindi.boomlive.in/fake-news/fake-zee-news-graphic-claims-total-lockdown-from-june-15-8451