रेस्तरां में भोजन पर थूकते हुए व्यक्ति के नाम से पुराना वीडियो हुआ वायरल | Coronavirus False April 6, 2020April 6, 2020Aavya Ray सोशल मीडिया पर कोरोनावायरस के प्रकोप के चलते कई फर्जी दावे फैलाये जा रहे है | सोशल मीडिया पर कई ऐसे वीडियो फैलाये जा रहें है जिनके माध्यम से दावा किया जा रहा है कि कैसे कोरोनावायरस से संक्रमित मरीज उनकी बीमारी लोगों के बीच फैला रहे है | इस आरोप के साथ कुछ विशिष्ठ समुदायों को भी निशाना बनाया जा रहा है | एक ४४ सेकंड के वीडियो को सोशल मीडिया पर साझा करते हुए दावा किया जा रहा है कि रेस्तरां में खाना पैक करने वाला कर्मचारी ग्राहकों को खाना देने से पहले भोजन पर थूक रहा है | पोस्ट के शीर्षक में लिखा गया है कि “खाने पीने की बाजारी चीजो से परहेज करें और टोपी वाली बीमारी की नीचता देखे |” फेसबुक पोस्ट इस वीडियो को फेसबुक पर काफी तेजी फैलाया जा रहा है | तेलंगाना के बीजेपी की युवा शाखा भारतीय जनता युवा मोर्चा के राज्य के प्रवक्ता रूप दर्क ने वायरल वीडियो को ट्वीट किया और “ऐसी दुकानों” के बहिष्कार करने को कहा | They are splitting in food which we give order or purchase to eat ,, plz try to avoid purchasing food from such shops. Must share pic.twitter.com/h48eBYGjI4 — Roop Darak (@iRupND) March 19, 2020 आर्काइव लिंक अनुसंधान से पता चलता है कि… जाँच की शुरुवात हमने इस वीडियो को इन्विड टूल के मदद से गूगल पर रिवर्स इमेज सर्च करने से किया, जिसके परिणाम से हमें यह वीडियो २७ अप्रैल २०१९ को अपलोड किया हुआ यूट्यूब पर उपलब्ध मिला | इस वीडियो से संबंधित ख़बरों को ढूँढने पर हमें १ मई २०१९ को फीड मी नामक एक वेबसाइट पर उपलब्ध आर्टिकल मिला | इस खबर के अनुसार वीडियो में दिखाए गये व्यक्ति ने पापड़ों को प्लास्टिक की थैली में डालने के लिए अपने हाथों का इस्तेमाल किया | फिर, उसने प्लास्टिक की थैली को होठों से लगा करके हुए उसमें हवा भरी जिसके बाद उन्होंने उस प्लास्टिक बैग को रबर बैंड से बाँध दिया | आर्काइव लिंक हम इस वीडियो के बारें में आधिक जानकारी प्राप्त नही कर पाए परंतु यह बात स्थापित होती है कि यह वीडियो वर्तमान का नही है और कोरोनावायरस से कोई संबंध नही रखता है | निष्कर्ष: तथ्यों के जाँच के पश्चात हमने उपरोक्त पोस्ट को गलत पाया है | सोशल मीडिया पर वायरल वीडियो कोरोनावायरस से कोई संबंध नही रखता है | यह एक साल पुराना वीडियो है | Title:रेस्तरां में भोजन पर थूकते हुए व्यक्ति के नाम से पुराना वीडियो हुआ वायरल | Fact Check By: Aavya Ray Result: False Related Tagged CoronavirusCoronavirus Fact CheckCoronavirus IndiaCoronavirus OutbreakCoronavirus PandemicCoronavirus Updatesfake newsMuslim man spitting COVID-19

article_url: https://www.factcrescendo.com/fact-check-muslim-man-spitting-in-food-packet-viral-amidst-coronavirus/