FREE Coronavirus Vaccine: बिहार में सबको मुफ्त मिलेगी कोरोना की वैक्सीन, वित्त मंत्री निर्मला सीतारमण ने की घोषणा Facebook twitter wp Email affiliates Publish Date:Thu, 22 Oct 2020 06:10 PM (IST)Author: Sumita Jaiswal FREE Coronavirus Vaccine विधान सभा चुनाव के पहले वित्त मंत्री निर्मला सीतारमण ने पटना में की बड़ी घोषणा । कहा देश में चार प्रकार के कोरोना वैक्सीन का चल रहा ट्रायल। मास प्रोडक्शन शुरू होने पर यह वैक्सीन बिहार में सबकों निशुल्क मिलेगा। पटना, जेएनएन। FREE Coronavirus Vaccine: केंद्रीय वित्त मंत्री निर्मला सीतारमण (Union Finance Minister Nirmla ) ने आज 22 अक्टूबर, गुरुवार को पटना में बड़ी घोषणा की है। उन्होंने कहा कि देश में कोरोना वायरस के चार तरह के वैक्सीन बनाए गए हैं। एक बार जब इन वैक्सीन का बड़े पैमाने पर उत्पादन शुरू हो जाएगा तब बिहार में यह सारे लोगों को मुफ्त दी जाएगी। उन्होंने यह घोषणा बिहार विधान सभा चुनाव से पहले पटना में बीजेपी का संकल्प पत्र जारी करने के पहले की। उन्हाेंने कहा कि मैं बहुत गर्व महसूस कर रही हूं कि चुनाव में मुझे संकल्प पत्र जारी करने का मौका मिला। चल रहा है वैक्सीन का ट्रायल निर्मला सीतारमण ने कहा कि देश में कोविड-19 के चार प्रकार के वैक्सीन बनाए गए हैं। उनका विभिन्न प्रकार का ट्रायल चल रहा है। वैक्सीन का पहले क्लिनिकल फिर जानवरों पर ट्रायल किया जाएगा। इसके बाद फिर से क्लिनिकल ट्रायल के बाद ही मनुष्यों पर इसका प्रयोग किया जाएगा और प्रभाव का अध्ययन और आकलन किया जाएगा। इसके बाद देश में वैक्सीन का बड़े स्तर पर उत्पादन शुरू किया जाएगा। बिहार और पीएम की जमकर तारीफ उन्होंने कहा कि बिहार के लोगों की राजनीति में अच्छी पकड़ होती है। उन्होंने कहा कि हमने संकल्प पत्र में भरोसा को आधार रखते जारी किया है। सीतारमण ने कहा कि प्रधानमंत्री ने देश से किए हर वादे को पूरा किया है। कोरोना काल में गरीबों तक पहुंचने का दावा कोरोना काल में भी गरीबों को राशन और उनके खातों में पैसे पहुंचाने में हम कहीं पीछे नहीं रहे। प्रधानमंत्री पिछले 6 साल में गरीब के लिए जितने भी वादे किए पूरा किया। चाहे वो गांव की प्रगति हो या फिर महिलाओं को स्वावलंबी बनाए जाने की बात हो। बता दें कि भाजपा ने पांच सूत्र, एक लक्ष्य और 11 संकल्प की थीम दी है। आत्मनिर्भर बिहार का नारा दिया है। साथ ही भाजपा है तो भरोसा है का नया नारा और वीडियो सांग भी जारी किया गया। संकल्प पत्र जारी करने के मौके पर केंद्रीय वित्त मंत्री निर्मला सीतारमण के अलावा केंद्रीय ऊर्जा मंत्री आरके सिंह और बिहार भाजपा अध्यक्ष डॉ संजय जायसवाल व केंद्र के अन्य बड़े नेता भी मौजूद रहे। शॉर्ट मे जानें सभी बड़ी खबरें और पायें ई-पेपर,ऑडियो न्यूज़,और अन्य सर्विस, डाउनलोड जागरण ऐप # elections # bihar vidhan sabha # FREE Coronavirus Vaccine # Bihar Assembly Election 2020 # Bihar Election 2020 # FREE Coronavirus Vaccine to be distributed # BJP manifesto # Nirmala Sitharaman released BJP manifesto # Nirmala Sitharaman # Nirmala Sitharaman big announcement # everyone will get free Corona Virus vaccine in Bihar # BJP manifesto # Core issues of BJP manifesto # Sanjay Jaisawal # Bihar Top # Bihar Politics # बिहार समाचार # बिहार विधानसभा चुनाव # बीजेपी का घोषणा पत्र # निर्मला सीतारमण ने की घोषणा # निर्मला सीतारमण की बड़ी घोषणा #

article_url: https://www.jagran.com/elections/bihar-vidhan-sabha-bihar-election-2020-free-corona-virus-vaccine-to-be-distributed-in-bihar-announces-union-finance-minister-nirmala-sitharaman-20928750.html