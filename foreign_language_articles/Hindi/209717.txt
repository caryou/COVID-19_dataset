भाजपा पार्टी के दिल्ली राज्य अध्यक्ष मनोज तिवारी द्वारा लॉकडाउन का उल्लंघन नही किया गया है | Coronavirus False April 17, 2020April 17, 2020Aavya Ray प्रधानमंत्री नरेन्द्र मोदी ने २५ मार्च २०२० से देश भर में कोरोनावायरस के संक्रमण को फैलने से रोकने के लिए २१ दिन के देशव्यापी लॉकडाउन की घोषणा की थी | इसी लॉक डाउन के सम्बन्ध में सोशल मीडिया पर एक वायरल वीडियो के माध्यम से दावा किया जा रहा है कि भाजपा पार्टी के दिल्ली के राज्य अध्यक्ष मनोज तिवारी दिल्ली में लॉकडाउन का उल्लंघन करते हुए लोगों की भीड़ को बुलाकर मास्क दे रहे हैं | वीडियो में, मनोज तिवारी को कई मीडियाकर्मियों सहित बड़ी संख्या में लोगों से घिरा हुआ देखा जा सकता है| वह इस कोरोनावायरस महामारी के दौरान स्वच्छता के स्तर को बनाए रखने के लिए लोगों को मास्क वितरित कर रहे है और उन्हें सैनिटाइजर का उपयोग करने के लिए कह रहे है | इस वीडियो को ३५०००० बार शेयर किया गया है | वीडियो के शीर्षक में लिखा गया है कि “BJP Ka Delhi Chief Manoj Tiwari Lockdown Todte Huwe Coronavirus Phailate Huwe…Is Per FIR Karo” फेसबुक पोस्ट | आर्काइव लिंक अनुसंधान से पता चलता है कि.. जाँच की शुरुवात हमने इस वीडियो को इन्विड टूल की मदद से गूगल रिवर्स इमेज सर्च करने से किया, जिसके परिणाम में हमें १७ मार्च २०२० को “द ट्रिब्यून” द्वारा प्रसारित एक यूट्यूब वीडियो मिला | इस वीडियो के शीर्षक में लिखा गया है कि “कोरोनोवायरस पर जागरूकता अभियान के दौरान मनोज तिवारी ने फेस मास्क और सैनिटाइजर वितरित किए |” इस वीडियो को १७ मार्च २०२० को मनोज तिवारी के ऑफिस ने अपने ट्विटर अकाउंट पर अपलोड किया था जिसपे लिखा गया है कि “प्रदेश अध्यक्ष और माननीय सांसद श्री @ManojTiwariMP ने कोरोना जागरूकता अभियान चलाया और हनुमान मंदिर, कनॉट प्लेस के सामने सेनिटाइज़र और मास्क वितरित किए |” State President and Hon. MP Shri @ManojTiwariMP launched the Corona awareness campaign and distributed Sanitizers and Masks in front of Hanuman Mandir, Connaught Place. pic.twitter.com/3myLgmCmJE — Manoj Tiwari Office (@ManojTiwariOffc) March 17, 2020 आर्काइव लिंक इस घटना का एक दूसरा वीडियो भाजपा दिल्ली के आधिकारिक ट्विटर अकाउंट द्वारा अपलोड किया गया है | इस ट्वीट में लिखा गया है कि “आइए साथ मिलकर विश्वभर में फैली #COVID19 महामारी से लड़कर इसको हरायें। सही बचाव ही इसके प्रभावों को रोक सकता है। खुद रहें सुरक्षित, दूसरों को रखें सुरक्षित-प्रदेश अध्यक्ष श्री @ManojTiwariMP #IndiaFightsCorona” आइए साथ मिलकर विश्वभर में फैली #COVID19 महामारी से लड़कर इसको हरायें। सही बचाव ही इसके प्रभावों को रोक सकता है। खुद रहें सुरक्षित, दूसरों को रखें सुरक्षित-प्रदेश अध्यक्ष श्री @ManojTiwariMP#IndiaFightsCorona pic.twitter.com/1WYluSo62V — BJP Delhi (@BJP4Delhi) March 17, 2020 आर्काइव लिंक इस वीडियो को मनोज तिवारी ने भी अपने आधिकारिक ट्विटर अकाउंट से भी रीट्वीट करते हुए लिखा है कि “आज @BJP4Delhi प्रदेश संगठन विधायकों गण, नेता सदन, #coronavirusinindia से लड़ने के लिये जागरूकता में लगे हैं.. मास्क बाँटना, सेनिटाइज़र बाँटना और सतर्क रखना अपना उद्देश्य है |” आज @BJP4Delhi प्रदेश संगठन विधायकों गण, नेता सदन, #coronavirusinindia से लड़ने के लिये जागरूकता में लगे हैं.. मास्क बाँटना, सेनिटाइज़र बाँटना और सतर्क रखना अपना उद्देश्य है https://t.co/db4Mck8G13 — Manoj Tiwari (@ManojTiwariMP) March 17, 2020 आर्काइव लिंक उपरोक्त अनुसंधान से ये स्पष्ट है कि यह वीडियो १७ मार्च २०२० का है, और लॉकडाउन २५ मार्च, २०२० को लागू किया गया है, जिससे यह बात स्पष्ट है कि यह वीडियो लॉकडाउन के पहले का है | निष्कर्ष: तथ्यों के जाँच के पश्चात हमने उपरोक्त पोस्ट को गलत पाया है | सोशल मीडियो पर इस वीडियो के माध्यम से किये गये दावे गलत है | भाजपा के दिल्ली राज्य अध्यक्ष मनोज तिवारी लॉकडाउन का उल्लंघन कर बाहर नही घूम रहे है, यह वीडियो लॉकडाउन लागू करने से पहले का है | Title:भाजपा पार्टी के दिल्ली राज्य अध्यक्ष मनोज तिवारी द्वारा लॉकडाउन का उल्लंघन नही किया गया है | Fact Check By: Aavya Ray Result: False Related Tagged BJPCoronavirusCoronavirus DelhiCoronavirus IndiaCoronavirus LockdownCoronavirus OutbreakCoronavirus PandemicManoj TiwariViolation Lockdown

article_url: https://www.factcrescendo.com/fact-check-bjp-leader-manoj-tiwari-moving-around-with-supporters-amidst-lockdown/