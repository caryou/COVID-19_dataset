निर्मला सीतारमण बोलीं, बिहार चुनाव घोषणापत्र में मुफ्त कोविड टीके का वादा बिल्कुल सही Facebook twitter wp Email affiliates Publish Date:Sat, 24 Oct 2020 08:39 PM (IST)Author: Dhyanendra Singh सीतारमण ने गुरुवार को बिहार विधानसभा चुनाव के लिए भाजपा का घोषणापत्र जारी किया था। मुख्य रूप से किए गए वादों में पार्टी के सत्ता में फिर आने पर राज्य के लोगों को मुफ्त में कोविड का टीका लगाया जाना भी शामिल है। नई दिल्ली, प्रेट्र। भाजपा के बिहार चुनाव घोषणापत्र में मुफ्त कोविड टीके के वादे को लेकर विपक्षी दलों द्वारा की जा रही आलोचना के बीच वित्त मंत्री निर्मला सीतारमण ने शनिवार को कहा कि यह घोषणा बिल्कुल ठीक है। काई पार्टी इस बात की घोषणा कर सकती है कि वह सत्ता में आने पर क्या करना चाहती है। सीतारमण ने गुरुवार को बिहार विधानसभा चुनाव के लिए भाजपा का घोषणापत्र जारी किया था। मुख्य रूप से किए गए वादों में पार्टी के सत्ता में फिर आने पर राज्य के लोगों को मुफ्त में कोविड का टीका लगाया जाना भी शामिल है। इस वादे को लेकर विपक्षी दलों ने भाजपा की आलोचना की थी। उन्होंने चुनाव आयोग से कार्रवाई की मांग करते हुए आरोप लगाया था कि सत्ताधारी दल महामारी का इस्तेमाल राजनीतिक फायदे के लिए कर रहा है। भाजपा की वरिष्ठ नेता सीतारमण ने यहां संवाददाताओं से कहा, यह घोषणापत्र में किया गया एलान है। कोई पार्टी इस बात की घोषणा कर सकती है कि वह सत्ता में आने पर क्या करना चाहती है। स्वास्थ्य राज्य का विषय है। यह पूरी तरह सही है। उन्होंने कहा कि हर दल अपने घोषणापत्र में यह बताता है कि सत्ता में आने पर वह क्या करना चाहता है। बिहार विधानसभा के लिए चुनाव तीन चरणों में होंगे। पहले चरण के लिए मतदान 28 अक्टूबर को होना है। कोविड 19 के चार प्रकार के वैक्सीन बनाए गए गुरुवार को पार्टी का घोषणापत्र जारी करते हुए निर्मला सीतारमण ने कहा था कि देश में कोविड-19 के चार प्रकार के वैक्सीन बनाए गए हैं। उनका विभिन्न प्रकार का ट्रायल चल रहा है। वैक्सीन का पहले क्लिनिकल फिर जानवरों पर ट्रायल किया जाएगा। इसके बाद फिर से क्लिनिकल ट्रायल के बाद ही मनुष्यों पर इसका प्रयोग किया जाएगा और प्रभाव का अध्ययन और आकलन किया जाएगा। इसके बाद देश में वैक्सीन का बड़े स्तर पर उत्पादन शुरू किया जाएगा। शॉर्ट मे जानें सभी बड़ी खबरें और पायें ई-पेपर,ऑडियो न्यूज़,और अन्य सर्विस, डाउनलोड जागरण ऐप # elections # bihar vidhan sabha # Nirmala Sitharaman # Covid vaccine # Bihar election manifesto # Bihar election 2020 # Bihar Assembly election # Bihar BJP # बिहार चुनाव भाजपा घोषणापत्र # बिहार चुनाव 2020 # निर्मला सीतारमण # कोरोना का मुफ्त टीका

article_url: https://www.jagran.com/elections/bihar-vidhan-sabha-nirmala-sitharaman-said-the-promise-of-free-covid-vaccine-in-bihar-election-manifesto-is-absolutely-correct-20947267.html