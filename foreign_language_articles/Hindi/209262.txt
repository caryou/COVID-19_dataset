Home Whatsapp Status wine shop opened in kerala after two days of election holidays people... Video: यह कोई भूकंप नहीं, केरल में शराब खरीदने के लिए लग रही दौड़ है By Swapnal Sonal | Published: Nov 04, 2019 16:45 pm IST SHARE Facebook Twitter सोशल मीडिया खासकर फेसबुक पर 15 सेकेंड का एक विडियो बड़ी तेजी से वायरल हो रहा है। विडियो में सड़क किनारे एक दुकान है। दुकान के आगे एक सीढ़ी है, जिस पर बड़ी तेजी से लोग चढ़ रहे हैं और यह अफरा-तफरी जैसा माहौल है। इस दौरान एक-दो लोग जमीन पर भी गिर जाते हैं। विडियो शेयर करते हुए बताया गया है कि यह कोई ‘भूकंप’ या भूस्खलन नहीं, बल्कि शराब खरीदने के लिए लगने वाली दौड़ है! हालांकि, विडियो की सत्यता की फिलहाल कोई पुष्टि नहीं हुई है। चुनाव के कारण दो दिनों बाद खुली थी दुकान! फेसबुक पर Jayamani P नाम के यूजर ने इस विडियो को एक हफ्ते पहले शेयर किया है। इस विडियो को खबर लिखे जाने तक 1.8 मिलियन बार देखा जा चुका है, जबकि 35 हजार से अधिक बार शेयर किया गया है। विडियो शेयर करते हुए कैप्शन में लिखा गया है, ‘यह कोई भूस्खलन या भूकंप नहीं है। केरल में चुनाव की दो दिनों की छुट्टी के बाद शराब की दुकान खुली थी।’ राज्य में 21 अक्टूबर को हुए थे उपचुनाव बता दें कि 21 अक्टूबर को केरल में 5 विधानसभा सीटों के लिए उपचुनाव हुए थे। 24 अक्टूबर को परिणाम घोषित किया गया। चुनाव के कारण शराब की दुकानों को दो दिनों बंद रखने के निर्देश थे। रिपोर्ट के मुताबिक, जब दो दिनों शराब की दुकानें खुलीं तो ऐसे ही लोगों की भीड़ दुकान की तरफ दौड़ पड़ी। सबसे पहले शराब खरीदने की होड़ बताया जाता है कि केरल में शराब की दुकानों पर लगने वाली ऐसी कतारें सामान्य हैं। यह अफरा-तफरी और दौड़ दुकान खुलते ही सबसे पहले शराब खरीदने के लिए होती है। हालांकि, एक बार लाइन लग जाने के बाद सब लोग बड़े अनुशासन में खड़े रहते हैं। TAGS kerala News in Hindi Viral Video News In Hindi SHARE Facebook Twitter tweet

article_url: https://navbharattimes.indiatimes.com/viral-adda/whatsapp-status/wine-shop-opened-in-kerala-after-two-days-of-election-holidays-people-go-crazy-watch-video-32056/