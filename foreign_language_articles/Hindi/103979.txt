नहीं, प्रधानमंत्री मोदी ने ऐसा बिल्कुल नहीं कहा की 1 करोड़ कोविड-19 मरीज़ों का इलाज मुफ़्त में किया गया है बूम ने पाया की प्रधानमंत्री आयुष्मान भारत लाभार्थियों की बात कर रहे थे ना की कोविड-19 मरीज़ों की bannedfortalkin By - Shachi Sutaria Loading... | 2 Jun 2020 2:19 PM GMT इंडिया टीवी के एक ग्राफ़िक का स्क्रीन्शॉट इस दावे के साथ वायरल हो रहा है की प्रधानमंत्री नरेंद्र मोदी ने अपने मन की बात रेडियो ऐड्रेस में कहा की एक करोड़ कोविड-19 मरीज़ों का मुफ़्त इलाज किया जा चूका है | आपको बता दें की ये दावा फ़र्ज़ी है और चैनल ने प्रधानमंत्री की बात का ग़लत अर्थ दिखाया था । बूम ने प्रधानमंत्री के रेडियो ब्रॉड्कास्ट को सुना और पाया की मोदी उन सभी लाभार्थियों की बात कर रहे थे जिन्होंने आयुष्मान भारत स्वास्थ्य स्कीम का सितंबर 2018 से - उसकी शुरुआत - उपयोग किया है। उन्होंने इस आँकड़े को देश में कोविड-19 केसेज़ से नहीं जोड़ा। 2 जून, 2020 तक इंडिया में 1,98,706 से अधिक केसेज़ हैं और 5,598 से ज़्यादा की मृत्यु हो चुकी है। दुनिया भर के कोरोना केसेज़ में इंडिया आठवें नम्बर पर आता है। बूम द्वारा इंडिया टीवी से संपर्क के बाद चैनल ने 1 जून, 2020 को ट्विटर पर इस गलती की सुधार की | उन्होंने इसे ह्यूमन एरर बताते हुए कहा कि भारत में इतने कोरोना पॉज़िटिव केसेज़ नहीं हैं | #Correction कल मन की बात के प्रसारण के दौरान ये खबर चली कि भारत में कोरोना के एक करोड़ मरीज़ों का इलाज हुआ। ये मानवीय भूल थी। हम साफ कर दें कि भारत में कोरोना मरीज़ों की संख्या इतनी ज्यादा नहीं है। इस गलती के लिए हमें खेद है। pic.twitter.com/bUk6VvhMwC — India TV (@indiatvnews) June 1, 2020 31 मई 2020 को प्रधानमंत्री के ऐड्रेस के बाद इस ग़लत ग्राफ़िक का स्क्रीन्शॉट ट्विटर पर वायरल हुआ और यूज़र्स ने मोदी पर आरोप लगाना शुरू किया। आर्कायव यहाँ देखें। Education Matters !!! so far, approx 62 lakhs #COVID19 cases reported Worldwide and He claim to treated 1 crore in India alone and that to be free!! either Govt is hiding the Data or He is lying (as usual).#MondayMotivation pic.twitter.com/cT3UGMaSge — Sandeep Bisht (@iSandeepBisht) June 1, 2020 The first reaction that came to mind… please tell…. ??? 1 crore covid19 patient in india ??#coronavirus #COVID19India #indiatvnews pic.twitter.com/eCiIlUqtPa — Deepak Sharma (@_DeepakSharma_) June 1, 2020 फ़ेसबुक पर भी यह तस्वीर वायरल है। आर्कायव यहाँ देखें। बूम को यह वायरल ग्राफ़िक वेरिफ़िकेशन हेतु अपने वाट्सऐप की हेल्प्लाइन पर भी मिली। फ़ैक्ट चेक 31 मई की अपने मन की बात संबोधन में प्रधानमंत्री ने देश में कोरोना की स्थिति के साथ-साथ कई योजनाओं के बारे में बात की जिनमें से एक थी प्रधानमंत्री जन आरोग्य योजना जिसे आयुष्मान भारत हेल्थ स्कीम भी कहा जाता है। 17 मिनट 55 सेकंड पर प्रधानमंत्री आयुष्मान भारत हेल्थ स्कीम की बात करना शुरू करते हैं और 18 मिनट 5 सेकंड पर कहते हैं की डेढ़ साल पहले इस स्कीम के शुरुवात से लेकर अब तक एक करोड़ से अधिक लोगों को इस स्कीम से फ़ायदा हुआ है | आयुष्मान भारत, भारत की प्रमुख हेल्थ इंश्योरेंस स्कीम है जिसे सितंबर 2018 में लॉंच किया गया था। इंडिया टीवी के ग्राफ़िक ने पीएम की बात को ग़लत समझा और इस आँकड़े को कोविड-19 से जोड़ दिया। बूम को 11-11.30 बजे तक के मन की बात का सेग्मेंट इंडिया टीवी के सोशल मीडिया चैनल या प्रोफ़ाइल पर नहीं मिला। Claim Review : पोस्ट का दावा है की पीएम ने कहा की 1 करोड़ कोविड़ - 19 मरीज़ों का इलाज मुफ़्त में हुआ है Claimed By : Social Media Fact Check : False Coronavirus PM Modi Man ki baat India Tv कोरोनावायरस प्रधानमंत्री मोदी मन की बात इंडिया टीवी Fakenews FAKE NEWS Fact Check बूम व्हाट्सएप्प हेल्पलाइन किसी वीडियो या तस्वीर को सत्यापित करना चाहते हैं? हमें इस नंबर पर भेजें +91 77009 06588 बूम अब टेलीग्राम पर भी उपलब्ध हमारे नवीनतम फ़ैक्ट चेक्स पढ़ने और अन्य सम्बंधित अपडेट के लिए यहाँ क्लिक करें Show Full Article Next Story

article_url: https://hindi.boomlive.in/fake-news/no-pm-modi-did-not-say-1-cr-covid-patients-have-been-treated-for-free-8333