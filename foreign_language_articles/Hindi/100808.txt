लाहौर में आग लगने की घटना से सम्बंधित वीडियो को हैदराबाद में कोरोनावायरस मरीजों का बता फैलाया जा रहा है| Coronavirus False July 1, 2020July 1, 2020Aavya Ray सोशल मीडिया पर एक वीडियो को काफी तेजी से साझा किया जा रहा है जिसमे देखा जा सकता है कि सड़कों पर अस्पताल के मरीजों की चिकित्सा की जा रही है | इन मरीजों के आसपास उनके रिश्तेदार को खड़े देखा जा सकता है जो मरीजों को पंखा करते हुए या उन्हें किसी तरह का आराम देने की कोशिश में दिख रहें हैं| इस वीडियो के माध्यम से दावा किया जा रहा है कि यह दृश्य हैदराबाद के पुराने शहर से है जहाँ मरीज़ों को अस्पताल के बहार रखके इलाज किया जा रहा है | पोस्ट के शीर्षक में लिखा गया है कि “ओल्ड सिटी में खतरनाक स्थिति (हैदराबाद)” | यह दावा स्पष्ट रूप से कोरोनोवायरस महामारी के संदर्भ में किया जा रहा है, क्योंकि कई रोगियों और उनके घर वालों को मास्क पहने हुये देखा जा सकता है | मौजूदा महामारी के वक़्त में, यह वीडियो व दावा सोशल उपभोक्ताओं को इसे COVID19 की भयंकर स्तिथि का आभास दे, भ्रमित करने के उद्देश्य से वायरल किया जा रहा है, जहाँ मरीजों को अस्पतालों में बेड की कमी के कारण सड़क पर ही उपचार दिया जा रहा है | फेसबुक पोस्ट | आर्काइव लिंक अनुसंधान से पता चलता है कि… जाँच की शुरुवात हमने इन्विड टूल के मदद से एक स्क्रीनग्रैब को गूगल रिवर्स इमेज सर्च करने से की, जिसके परिणाम से हमें एक लेख मिला, जिसमें वायरल वीडियो में दिखाए गये दृश्य को देखा जा सकता है | इस लेख के अनुसार ये बताया गया है कि, ये मरीज लाहौर के एक अस्पताल के बाहर इंतजार कर रहे थे, जहाँ इस अस्पताल में आग लग गई थी और वीडियो में दिखाए गये लोग कोरोनावायरस के मरीज नही है | तद्पश्चात हमने इस लेख से संबंधित कीवर्ड्स को गूगल पर ढूँढा, जिसके परिणाम से हमें पाकिस्तानी टीवी समाचार चैनल समा टीवी द्वारा प्रसारित एक रिपोर्ट मिली, रिपोर्ट के अनुसार शनिवार १३ जून को सर्विस अस्पताल लाहौर के आपातकालीन वार्ड में आग लग गई थी | इसके कारण लगभग ४० मरीज ऐसे थे जिनका इलाज वार्ड में किया जा रहा था और आग लगने के बाद उन्हें दूसरे वार्ड में भेज दिया गया या इमरजेंसी वार्ड से बाहर ले आया गया था | रिपोर्ट में हम मरीजों को इमरजेंसी वार्ड से बहार खुले में लेकर जाते हुए देख सकते है | हमें पाकिस्तानी समाचार आउटलेट द एक्सप्रेस ट्रिब्यून द्वारा एक ट्वीट भी मिला, जिसमें उसी घटना का वीडियो देखा जा सकता है जिसमे रोगियों को बाहर निकालते हुए दिखाया गया है | इस ट्वीट में यह भी कहा गया है कि आग आपातकालीन वार्ड में लगी थी, न कि कोविड वार्ड में | VIDEO: Rescue workers scrambled to #Lahores Services Hospital after a #fire broke out in the emergency ward on Saturday. Patients were wheeled out by staff and attendants to escape the suffocation as smoked filled up the ward. For more, visit: https://t.co/Z921GRGn7q pic.twitter.com/av4W8AJSmo — The Express Tribune (@etribune) June 15, 2020 आर्काइव लिंक पत्रकार मदीहा आबिद अली ने स्पष्ट किया कि इस घटना को और वायरल वीडियो को कोरोनावायरस से गलत तरीके के जोड़ा जा रहा है, उनके अनुसार यह सर्जिकल इमरजेंसी ओटी में शॉर्ट सर्किट के कारण लगे आग की घटना था | A day before yesterday fire erupted in the operation theatre of the multi-storey emergency ward building of the Services Hospital Lahore. Few people are circulating the video and relating it with #COVID19 situation. Please beware of #FakeNews#FakeNewsAlert pic.twitter.com/95vrZ3nEGb — Madiha Abid Ali (@MadihaAbidAli) June 14, 2020 This happened at Services Hospital Lahore due to short circuit in the surgical emergency OT. Please cross check every video before sharing it. #FakeNewsAlert @falamb3 can you please stop spreading fake news? pic.twitter.com/U5jDu0DBVO — Madiha Abid Ali (@MadihaAbidAli) June 14, 2020 आर्काइव लिंक | आर्काइव लिंक निष्कर्ष: तथ्यों की जाँच के पश्चात हमने उपरोक्त पोस्ट को गलत पाया है | यह स्पष्ट है कि लाहौर के अस्पताल में आग लगने के एक वीडियो को हैदराबाद में हुए घटना के नाम से गलत तरीके से साझा किया जा रहा है और इस वीडियो का न तो भारत और न ही कोरोनोवायरस से कोई सम्बन्ध है | Title:लाहौर में आग लगने की घटना से सम्बंधित वीडियो को हैदराबाद में कोरोनावायरस मरीजों का बता फैलाया जा रहा है| Fact Check By: Aavya Ray Result: False Related Tagged CoronavirusCOVID-19fire incidentHyderabadLahorePakistanPandemicpatients

article_url: https://www.factcrescendo.com/lahore-fire-incident-video-falsely-shared-as-covid-situation-in-hyderabad/