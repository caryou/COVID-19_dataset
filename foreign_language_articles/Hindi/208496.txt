Coronavirus क्या एक महीने में कोरोना वायरस से मुक्त हो जाएगी दुनिया? मोदी के ‘मन की बात’ के हवाले से दैनिक जागरण ने छापी भ्रामक हेडलाइन देश में हिंदी के अग्रणी अख़बार दैनिक जागरण की एक कटिंग वायरल हो रही है। सोशल मीडिया एप्प शेयरचैट पर शेयर की गई इस कटिंग में लिखा गया है कि एक महीने के अंदर कोरोना वायरस समाप्त हो जाएगा। अखबार में ‘मन की बात’ के हवाले से देश के पीएम द्वारा यह बात कही गई है ऐसा दावा किया गया है। अख़बार की इस कटिंग की असलियत जानने के लिए हमारे एक यूजर ने हमें व्हाट्सएप्प भी किया था। Published 11 months ago on April 28, 2020 By JP Tripathi Share Tweet महीने भर में कोरोना से मुक्त हो जाएगी दुनिया- पीएम मोदी देश में हिंदी के अग्रणी अख़बार दैनिक जागरण की एक कटिंग वायरल हो रही है। सोशल मीडिया एप्प शेयरचैट पर शेयर की गई इस कटिंग में लिखा गया है कि एक महीने के अंदर कोरोना वायरस समाप्त हो जाएगा। अखबार में ‘मन की बात’ के हवाले से देश के पीएम द्वारा यह बात कही गई है ऐसा दावा किया गया है। अख़बार की इस कटिंग की असलियत जानने के लिए हमारे एक यूजर ने हमें व्हाट्सएप्प भी किया था। फैक्ट चेक: कोरोना संकट काल के इस दौर में आये दिन दुनियाभर की हजारों जिंदगियां असमय काल के गाल में समा रही हैं तो वहीं दूसरी तरफ समूचा विश्व इससे निजात पाने का उपाय ढूंढ रहा है। इन विषम परिस्थितियों के बीच कई भ्रामक दावे भी लोगों के लिए सिरदर्द बने हुए हैं। देश के पीएम मोदी द्वारा रेडियो पर मन की बात कार्यक्रम में क्या यह दावा किया गया कि कोरोना का संक्रमण अगले एक महीने में पूरी दुनिया से समाप्त हो जायेगा, इसकी पड़ताल आरम्भ की। सबसे पहले कुछ कीवर्ड्स के माध्यम से गूगल खंगाला जहाँ कुछ समाचार माध्यमों द्वारा प्रकाशित ख़बरों के लिंक सामने आये। ABP द्वारा प्रकाशित लेख के मुताबिक मोदी ने कहा था कि रमजान के मौके पर लोग इतनी इबादत करें कि ईद से पहले कोरोना का संक्रमण समाप्त हो जाये। पूरा लेख पढ़ने पर भी कहीं भी ऐसा लिखा प्राप्त नहीं हुआ जैसा अख़बार की कटिंग में दावा किया गया है। मन की बात: PM मोदी बोले-रमजान पर पहले से ज्यादा इबादत करें ताकि ईद से पहले खत्म हो जाए कोरोना वायरस इस रेडियो कार्यक्रम के दौरान देश की जनता को संबोधित करते हुए पीएम मोदी ने मुस्लिमों से रमजान के महीने में घर में रहकर इबादत करने की अपील की है. नई दिल्ली: रमजान का पाक महीना चल रहा है और इसी बीच आज पीएम मोदी ने अपने रेडियो कार्यक्रम मन की बात के जरिए देश को संबोधित किया। आजतक द्वारा प्रकाशित लेख में भी इस बात का कहीं भी जिक्र नहीं किया गया है कि पीएम मोदी ने अपने मन की बात कार्यक्रम में यह दावा किया था कि अगले एक महीने में कोरोना का संकट पूरी दुनिया से समाप्त हो जाएगा। मन की बात में बोले पीएम मोदी- लॉकडाउन ने बदला नजरिया, पुलिस की भी हो रही तारीफ प्रधानमंत्री नरेंद्र मोदी ने कोरोना वायरस के खिलाफ जंग पर चर्चा करते हुए कहा कि ताली, थाली, दीया, मोमबत्ती, इन सारी चीज़ों ने जिन भावनाओं को जन्म दिया. इस जज्बे से देशवासियों ने कुछ-न-कुछ करने की ठान ली, हर किसी को इन बातों ने प्रेरित किया है. दावे की तह तक जाने के लिए 26 अप्रैल को मोदी द्वारा रेडियो पर ‘मन की बात’ कार्यक्रम को पूरा सुनने का फैसला किया। इस दौरान यूट्यूब पर DD National चैनल पर मौजूद मन की बात कार्यक्रम का पूरा ऑडियो बारीकी से सुना। लेकिन कहीं भी मोदी ने यह बात नहीं कही कि अगले एक महीने में पूरी दुनिया से कोरोना का संक्रमण समाप्त हो जाएगा। दैनिक जागरण ने क्या सच में इस खबर को प्रकाशित किया था इसकी पड़ताल के लिए कटिंग को बारीकी से देखा। कटिंग के बायीं तरफ 27 अप्रैल 2020 के साथ ही गोरखपुर संस्करण लिखा हुआ प्राप्त हुआ। दावे का सच जानने के लिए दैनिक जागरण, गोरखपुर द्वारा 27 अप्रैल को प्रकाशित संस्करण को खोजना आरम्भ किया। इस दौरान गोरखपुर से प्रकाशित समाचार पत्र का E-Paper PDF के रूप में प्राप्त हुआ। अख़बार को पढ़ने के बाद पता चला कि जो कटिंग वायरल हो रही है असल में उसको दैनिक जागरण ने प्रमुखता से प्रकाशित किया है। पड़ताल के दौरान कई समाचार माध्यमों द्वारा प्रकाशित लेख पढ़ा। इसके अलावा मोदी के ‘मन की बात’ कार्यक्रम को भी बारीकी से सुना। इस दौरान पता चला कि पीएम मोदी ने लोगों से कहा था कि संयम और सतर्कता बरतने पर ‘उम्मीद’ है कि दुनिया ईद से पहले कोरोना के खतरे से बाहर निकल आएगी। मोदी ने यह कहीं नहीं कहा कि महीने भर में कोरोना से दुनिया मुक्त हो जायेगी। हमारी पड़ताल में साफ हो गया कि दैनिक जागरण ने भ्रामक शीर्षक के माध्यम से खबर प्रकाशित की है। Tools Used Google Search YouTube Result: False Connection/ Incorrect Tittle (किसी संदिग्ध ख़बर की पड़ताल, संशोधन या अन्य सुझावों के लिए हमें WhatsApp करें: 9999499044 या ई-मेल करें: checkthis@newschecker.in) Author Related Topics:Coronavirus Pandemicdainik jagran fake news Up Next जिंदा हैं नॉर्थ कोरिया के शासक किम जोंग, सोशल मीडिया पर वायरल हुई उनकी मौत की अफवाह Dont Miss यूके की जिस महिला पर हुआ कोरोना वैक्सीन का ट्रायल उसकी नहीं हुई है मौत, वायरल हुआ भ्रामक दावा Continue Reading You may like हिंदी न्यूज़ वेबसाइट बोलता हिन्दुस्तान ने क्रिकेटर सचिन तेंदुलकर के नाम पर प्रकाशित की फेक न्यूज़ तस्वीर में दिख रहा बच्चा नहीं है बायोएनटेक के सह-संस्थापक प्रो. उगुर साहिन, सोशल मीडिया पर गलत दावे के साथ तस्वीर हो रही है वायरल क्या कोरोना से होने वाली मौत पर आश्रितों को पीएम सुरक्षा बीमा योजना के तहत मिलेंगे 2 लाख रुपये? क्या इटली के डॉक्टरों ने कोरोना वायरस को बताया बैक्टीरिया? सोशल मीडिया पर फेक दावा वायरल है। केंद्रीय पर्यटन मंत्रालय ने नहीं दिया 15 अक्टूबर तक होटल और रेस्टोरेंट्स बंद करने का आदेश, फर्ज़ी दावा वायरल Coronavirus क्या भारत सरकार बेरोजगारों को 3800 रूपए प्रति माह दे रही है? जानिए वायरल दावे की सच्चाई कोरोना महामारी को देखते हुए सरकार 15 से 50 साल तक की उम्र के लोगों को बेरोजगारी भत्ता देने जा रही है। Published 1 month ago on February 7, 2021 By Neha Verma बेरोजगारी भत्ते से जुड़ा व्हाट्सएप पर एक मैसेज वायरल हो रहा है। वायरल मैसेज में दावा किया जा रहा है कि कोरोना महामारी को देखते हुए सरकार 15 से 50 साल तक की उम्र के लोगों को बेरोज़गारी भत्ता देने जा रही है। हमारे हेल्पलाइन नंबर पर इस मैसेज की सत्यता जानने की अपील की गई है। वायरल हो रहा मैसेज इस प्रकार है: प्रधानमंत्री बेरोजगारी भत्ता वर्ष 2021 नए वर्ष के साथ आत्मनिर्भर भारत का निर्माण 18 से 50 वर्ष के लोगों को हर महीने 3800 रूपए तक बेरोजगारी भत्ता Corona Season – 4 अभी रजिस्ट्रेशन करें और पाएं 3800 रूपए तक सरकारी भत्ता 18 – 25 वर्ष = 1500 रूपए 26 – 30 वर्ष = 2000 रूपए 31 – 35 वर्ष = 3000 रूपए 36 – 45 वर्ष = 3500 रूपए 46 – 50 वर्ष = 3800 रूपए आवेदन की अंतिम तिथि: 05-02-2021 आवेदन यहां से करें https://bit.ly/3ipYrt2 रजिस्ट्रेशन शुरू हैं अभी अपना रजिस्ट्रेशन करें मैसेज के साथ वायरल हो रहे वेबसाइट के लिंक के आर्काइव वर्ज़न को यहां देखा जा सकता है। Fact Check/Verification बेरोजगारी भत्ते को लेकर वायरल हो रहे दावे की सत्यता जानने के लिए हमने पड़ताल शुरू की। सबसे पहले हमने मैसेज के साथ वायरल हो रहे लिंक को खोला। लिंक पर क्लिक करते ही ‘पूछलो डॉट कॉम’ (Puchlo.com) नामक वेबसाइट खुली। नीचे देखा जा सकता है कि इस वेबसाइट पर वर्ष 2021 बेरोजगारी भत्ता, “कोरोना महामारी राहत, सरकार एक लाभ अनेक, सबका साथ सबका विकास” जैसे स्लोगन लिखे हुए हैं। बेरोजगारी भत्ता योजना में आवेदन करने के लिए वेबसाइट पर दिए गए लिंक पर क्लिक करने पर आपका नाम, मोबाइल नंबर, उम्र और शिक्षा जैसी जानकारियां मांगी जाती हैं। ये सभी जानकारियां भरने के बाद आपका रजिस्ट्रेशन सफलतापूर्वक हो जाता है। यह वेबसाइट दिखने में विशवसनीय सरकारी वेबसाइट प्रतीत नहीं हो रही है। किसी सरकारी वेबसाइट पर इसके बारे में कोई जानकारी नहीं है। इसके साथ-साथ वेबसाइट पर कई त्रुटियां हैं जो कि किसी आधिकारिक वेबसाइट पर नहीं होती है। Google Keywords Search की मदद से खंगालने पर हमें वायरल दावे से संबंधित कोई मीडिया रिपोर्ट भी नहीं मिली। अधिक जानकारी के लिए हमने India.gov.in की आधिकारिक वेबसाइट को खंगाला। पड़ताल के दौरान हमें वहां भी वायरल दावे से संबंधित कोई जानकारी नहीं मिली। ट्विटर खंगालने पर हमें PIB Fact Check के आधिकारिक हैंडल से किया गया एक ट्वीट मिला। PIB ने ट्वीट कर वायरल मैसेज को फर्ज़ी बताया है। केंद्र सरकार बेरोजगारों को प्रति माह 3800 रुपए तक का भत्ता प्रदान नहीं कर रही है। दावा:- एक मैसेज में दावा किया जा रहा है कि केंद्र सरकार बेरोजगारों को प्रति माह ₹3800 तक का बेरोजगारी भत्ता प्रदान कर रही है।#PIBFactCheck:- यह दावा फर्जी है। केंद्र सरकार ने ऐसी कोई घोषणा नहीं की है। pic.twitter.com/CwedA2UKRB — PIB Fact Check (@PIBFactCheck) January 27, 2021 Conclusion सोशल मीडिया पर वायरल हो रहे मैसेज का बारीकी से अध्ययन करने पर हमने पाया कि बेरोजगार भत्ते को लेकर वायरल हो रहा दावा फर्ज़ी है। पड़ताल में हमने पाया कि केंद्र सरकार ने इस तरह की कोई घोषणा नहीं की है। Result: False Our Sources Twitter https://twitter.com/PIBFactCheck/status/1354385660933595143 India.gov.in https://www.india.gov.in/ किसी संदिग्ध ख़बर की पड़ताल, संशोधन या अन्य सुझावों के लिए हमें WhatsApp करें: 9999499044 या ई-मेल करें: checkthis@newschecker.in Author Neha Verma Continue Reading Coronavirus क्या कोरोना वैक्सीन लगवाने से डर गए थाईलैंड के स्वास्थ्य मंत्री? सोशल मीडिया पर वायरल हुआ फेक दावा Tarek Fatah ने अपने आधिकारिक ट्विटर हैंडल से 2 मिनट 20 सेकेंड की एक वीडियो ट्वीट की है। इस वीडियो को थाईलैंड के स्वास्थ्य मंत्री का बताकर शेयर किया जा रहा है। Published 2 months ago on February 1, 2021 By Neha Verma भारत बायोटेक ने कोवैक्सीन नामक कोरोना वैक्सीन बना ली है। भारत कई देशों में इस समय वैक्सीन मुफ्त मुहैया करा रहा है। ऐसे में Tarek Fatah ने अपने आधिकारिक ट्विटर हैंडल से 2 मिनट 20 सेकेंड की एक वीडियो ट्वीट की है। इस वीडियो को थाईलैंड के स्वास्थ्य मंत्री का बताकर शेयर किया जा रहा है। वायरल वीडियो में देखा जा सकता है कि एक शख्स ने अपनी शर्ट को कंधे से नीचे उतार रखा है। वीडियो में शख्स बहुत डरा हुआ नज़र आ रहा है। वीडियो में देखा जा सकता है कि जैसे ही नर्स उस शख्स को इंजेक्शन लगाने की कोशिश करती है वह ज़ोर-ज़ोर से चिल्लाने लगता है। लेकिन वीडियो में नज़र आ रहे लोग जिस भाषा में बात कर रहे हैं वह विदेशी भाषा लग रही है। वीडियो को शेयर करते हुए दावा किया जा रहा है कि नजर आ रहे व्यक्ति थाईलैंड के स्वास्थ्य मंत्री हैं। Fighting Covid19 one teardrop at a time. pic.twitter.com/ET1PPW3EpZ — Tarek Fatah (@TarekFatah) February 1, 2021 देखा जा सकता है कि इस दावे को फेसबुक पर अलग-अलग यूज़र्स द्वारा शेयर किया जा रहा है। देखा जा सकता है कि इस दावे को ट्विटर पर अलग-अलग यूज़र्स द्वारा शेयर किया जा रहा है। Fighting Covid19 one teardrop at a time. pic.twitter.com/ET1PPW3EpZ — Tarek Fatah (@TarekFatah) February 1, 2021 वायरल पोस्ट के आर्काइव वर्ज़न को यहां और यहां देखा जा सकता है। Fact Check/Verification थाईलैंड के स्वास्थ्य मंत्री के नाम से वायरल हो रही वीडियो की सत्यता जानने के लिए हमने पड़ताल शुरु की। InVID की मदद से मिले कीफ्रेम्स को Google Reverse Image Search की मदद से खंगालने पर हमें कुछ परिणाम मिले। पड़ताल के दौरान हमें कुछ YouTube वीडियोज मिली। South China Morning Post और Funny WhatsApp Viral Videos 2020 नामक चैनल पर 4 फरवरी, 2018 को अपलोड की गई वीडियो मिली। वीडियो के डिस्क्रिप्शन बॉक्स में लिखा हुआ है कि “पहली बार इंजेक्शन लगवाते चीनी व्यक्ति को इस वीडियो में देखिए”। Google Keywords Search की मदद से खोजने पर हमें aparat.com नामक वेबसाइट पर दो साल पहले यानि 2018 में अपलोड की गई एक वीडियो मिली। यह वही वीडियो है जिसे शेयर किया जा रहा है। इससे साबित होता है कि इस वीडियो का कोरोना वैक्सीन से कोई लेना-देना नहीं है। अधिक खोजने पर हमें 5 फरवरी, 2018 को प्रकाशित हुई एक रूसी मीडिया रिपोर्ट मिली। इस रिपोर्ट में बताया गया है पहली बार इंजेक्शन लगवाता यह चीनी व्यक्ति। गूगल खंगालने पर हमें ऐसी कोई मीडिया रिपोर्ट नहीं मिली जिससे साबित होता हो कि थाईलैंड के स्वास्थ्य मंत्री कोरोना की वैक्सीन लेते समय भयभीत हो गए थे। नीचे तस्वीरों में देखा जा सकता है कि वायरल वीडियो में नज़र आ रहा शख्स और थाईलैंड के स्वास्थ्य मंत्री अनुतिन चर्नविराकुल (Anutin Charnvirakul) दोनों दिखने में बिल्कुल अलग-अलग हैं। Conclusion सोशल मीडिया प्लेटफॉर्म पर वायरल हो रही वीडियो का बारीकी से अध्ययन करने पर हमने पाया कि लगभग दो साल पुरानी वीडियो को भ्रामक दावे के साथ शेयर किया जा रहा है। पड़ताल में हमने पाया कि वीडियो में नज़र आ रहा शख्स थाईलैंड के स्वास्थ्य मंत्री अनुतिन चर्नविराकुल (Anutin Charnvirakul) नहीं हैं। Result: False Our Sources YouTube https://www.youtube.com/watch?v=McKzipKTuX4 YouTube https://www.youtube.com/watch?v=mHTfLfB9N4w Aparat.com https://www.aparat.com/v/np1Wx किसी संदिग्ध ख़बर की पड़ताल, संशोधन या अन्य सुझावों के लिए हमें WhatsApp करें: 9999499044 या ई-मेल करें: checkthis@newschecker.in Author Neha Verma Continue Reading COVID-19 Vaccine क्या वायरल वीडियो में कोरोना का टीका लगवाने की मुद्रा में दिख रहे लोग हैं बीजेपी के नेता? सोशल मीडिया पर एक वीडियो क्लिप वायरल हो रही है। दावा किया जा रहा है कि बीजेपी नेता कोरोना की वैक्सीन लगवाने का नाटक कर रहे हैं। Published 2 months ago on January 22, 2021 By JP Tripathi सोशल मीडिया पर एक वीडियो क्लिप वायरल हो रही है। दावा किया जा रहा है कि बीजेपी नेता कोरोना की वैक्सीन लगवाने का नाटक कर रहे हैं। क्लिप में एक नर्स द्वारा एक महिला और एक पुरुष को टीका लगाते हुए देखा जा सकता है। हालांकि दोनों ही टीका लगवाने से पहले ही उठकर खड़े हो जाते हैं। क्लिप को देखने पर वाकई ऐसा लग रहा है कि यह सिर्फ फोटोशूट के लिए ही किया जा रहा है। ऐसे हो रहा है देश में, नेताओं का टीकाकरण 🙏😘✌️😓🙏 pic.twitter.com/61Zxj8EPr4 — Kaushik Mishra (@KaushikKumarMi3) January 21, 2021 सोशल मीडिया पर वायरल हुए दावे का आर्काइव यहाँ देखा जा सकता है। एक तरफ जहाँ पूरी दुनिया कोरोना के वायरस से त्रस्त है तो दूसरी तरफ इसके टीके को लेकर सोशल मीडिया में भ्रम फैलाया जा रहा है। आये दिन टीकाकरण के बाद होने वाले कई साइड इफेक्ट्स की चर्चा सोशल मीडिया की सुर्ख़ियों में होती है, तो वहीं कई बार इसको लेकर फेक खबरें भी तेजी से फैलाई जाती हैं। इस बार एक वीडियो क्लिप का सहारा लेते हुए सोशल मीडिया में दावा किया गया है कि बीजेपी नेता कोरोना का टीका लगवाने का नाटक कर रहे हैं। वीडियो में देखा भी जा सकता है कि टीका लगवाने वाले लोग असल में टीका नहीं लगवा रहे हैं बल्कि सिर्फ फोटो शूट के लिए ऐसा कर रहे हैं। बात कोरोना टीके पर फैली अफवाह की करें तो हमारी टीम ने ऐसे कई फेक दावों का पहले भी पर्दाफाश किया है। सोशल मीडिया के कई माध्यमों पर इस दावे को तेजी से शेयर किया गया है। ध्यान से देखिए बीजेपी के नेता करोना वैक्सिन कैसे लगवा रहे हैं ?@rohanrgupta @ManojBagri_INC @HitenPithadiya @LohatMehar @Haryana_YC pic.twitter.com/5mHikYWZXy — @Sukhdev Valmiki (@SukhdevDhand) January 22, 2021 There’s a huge mistrust in India regarding the vaccines, especially because the ones being used right now have been manufactured domestically. Officials & wealthy population isn’t willing to take even the free shots. For the camera, they are faking it, just like in this video. pic.twitter.com/6pS67S3VwQ — Jas Oberoi | ਜੱਸ ਓਬਰੌਏ (@iJasOberoi) January 21, 2021 भाजपा वाले को देखिये ज़रा सुई के नाम पर सिर्फ़ फ़ोटोओप और इसके बाद विजेता भी बन रहें हैं बता रहे है की यह कर्नाटक के भाजपा के लोग हैं !! #coronavirus #CoronaVaccine 😉😉 pic.twitter.com/Oads4Cx1MY — Ashok Basoya (@ashokbasoya) January 21, 2021 Vaccination Drive ? pic.twitter.com/o69nU1Ns88 — Srinivas B V (@srinivasiyc) January 21, 2021 ट्विटर पर वायरल हो रहे कई अन्य पोस्ट्स को यहां देखा जा सकता है। Fact Check/Verification सोशल मीडिया पर कोरोना वैक्सीन को लेकर वायरल हो रहे वीडियो का सच जानने के लिए invid टूल की मदद से कुछ कीफ्रेम्स बनाते हुए रिवर्स इमेज की सहायता से गूगल पर खोजना शुरू किया। इस दौरान हमें ऐसी कोई जानकारी हासिल नहीं हुई जिससे वीडियो का सच पता चल पाता। पड़ताल को आगे बढ़ाते हुए एक कीफ्रेम को कुछ कीवर्ड्स के साथ गूगल सर्च करने पर हमें the news minute द्वारा प्रकाशित किया गया एक फैक्ट चेक प्राप्त हुआ। प्रकाशित लेख में वायरल वीडियो क्लिप में मौजूद लोग साफ तौर पर देखे जा सकते हैं। न्यूज़ मिनट ने साफ़ किया है कि वायरल हो रहा वीडियो बीजेपी नेताओं का नहीं बल्कि कर्नाटक के तुमकुर जिले के एक अस्पताल के दो डॉक्टरों, रजनी और नागेंद्रप्पा का है। दोनों ही तुमकुर स्थित राजकीय मेडिकल कॉलेज में चिकित्साधिकारी हैं। वेबसाइट ने अपनी रिपोर्ट को बातचीत के आधार पर प्रकाशित किया है। हमारी तमिल टीम की सहयोगी विजय लक्ष्मी सुब्रमण्यम ने भी इस वायरल दावे पर ज्यादा जानकारी के लिए तुमकुर के डीसी राकेश कुमार से फोन पर संपर्क किया। इसके साथ ही विजय लक्ष्मी ने वीडियो में दिख रहे डॉक्टर नागेंद्रप्पा से भी टेलीफोन पर बात की। बात करते हुए उन्होंने बताया कि, ’16 जनवरी को रजनी और उन्हें कोविड का टीका लगाया गया था। लेकिन उस समय टीकाकरण की फोटो सही से नहीं ली गई थी। मीडिया कर्मियों की डिमांड पर हमने दोबारा इस वीडियो को शूट कराया था। ऐसा नहीं है कि हम टीकाकरण का नाटक कर रहे हैं या फिर टीका नहीं लगवाया है। हमें टीका लगाया जा चुका है, लेकिन जब टीका लगाया गया था तब तस्वीर या वीडियो नहीं बनाया गया था इसलिए हम लोगों ने इस वीडियो को दोबारा से शूट करवाया।’ Conclusion सोशल मीडिया पर जिस वीडियो को बीजेपी नेताओं के नाम पर वायरल किया जा रहा है असल में वह वीडियो कर्नाटक के दो डॉक्टरों का है। हमारी पड़ताल में साफ़ हो गया कि वीडियो में दिख रहे टीका लगवाने वाले लोग बीजेपी के नेता या कार्यकर्ता नहीं बल्कि सरकारी डॉक्टर हैं। Result- Misleading Sources News Minute– https://www.thenewsminute.com/article/tnm-fact-check-tumakuru-medical-officers-did-not-pretend-take-vaccine-141927 Direct Contact किसी संदिग्ध ख़बर की पड़ताल, संशोधन या अन्य सुझावों के लिए हमें WhatsApp करें: 9999499044 या ई-मेल करें: checkthis@newschecker.in Author JP Tripathi Continue Reading

article_url: https://hindi.newschecker.in/2020/04/28/will-the-world-be-free-of-corona-virus-in-a-month/