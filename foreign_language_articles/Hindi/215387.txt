लॉकडाउन: अप्रैल एक से मध्यप्रदेश के घरों पर ताले लगाए जाने की वायरल ख़बर फ़र्ज़ी है वायरल मेसैज में दावा किया गया है की देश-व्यापी लॉक डाउन का सही ढंग से पालन नहीं किये जाने की वजह से एम.पी. सरकार एक अप्रैल से सभी घरों पार ताले लगाएगी | बूम ने पाया की ये ख़बर फ़र्ज़ी है By - BOOM FACT Check Team Loading... | 29 March 2020 2:54 PM GMT मध्यप्रदेश के मुख्यमंत्री शिवराज सिंह चौहान के नाम से एक फ़र्ज़ी आर्डर सोशल मीडिया पर काफ़ी वायरल हो रहा है | वायरल मैसेज की माने तो देश-व्यापी लॉक डाउन का अच्छी तरह से पालन नहीं होने की वजह से 1 अप्रैल 2020 से मध्यप्रदेश के सभी घरों पर ताले लगाए जाएंगे | मैसेज में आगे कहा गया है कि सरकार लोगों को ज़रूरी सामान मुहैया करवाएगी और इसके बावजूद भी कोई व्यक्ति बाहर दिखा तो उसे गोली मार दी जाएगी | वायरल मैसेज में लिखा है प्रिय भाइयों बहनों, सभी मध्य प्रदेश निवासियों से बड़े दुखी होकर बताया जा रहा है कि लॉकडाउन का अच्छी तरह पालन नहीं होने के कारण 1 अप्रैल 2020 से सभी घरों में ताला लगाया जाएगा और रोज़ाना सुबह और शाम अनाज व सब्ज़ी और जरूरतमंदों को दवा मुहैया कराई जाएगी. इसके बावजूद यदि कोई व्यक्ति घर के बाहर देखा गया तो तत्काल गोली मारी दी जाएगी | वायरल मैसेज में मुख्यमंत्री की तस्वीर, हस्ताक्षर तथा मध्यप्रदेश सरकार का लोगो भी हैं | वायरल मैसेज नीचे देखें और उसका आर्काइव्ड वर्शन यहाँ देखें | ये भी पढ़ें यह पुलिस द्वारा कोविड-19 के संदिग्धों को रोकने का वीडियो नहीं बल्कि मॉक ड्रिल है बूम को यही सन्देश अपने हेल्पलाइन नंबर पर भी प्राप्त हुआ | फ़ेसबुक पर भी ये वायरल मैसेज काफी शेयर किया जा रहा है | घातक कोरोना वायरस ने अभी तक भारत में कुल 980 से ज़्यादा लोगों को संक्रमित किया है | इसकी वजह से देश भर में 25 लोगों की जान जा चुकी है | फ़ैक्ट चेक बूम ने इंटरनेट पर इस मैसेज से जुड़ी ख़बर खोजने की कोशिश की पर हमें ऐसी कोई न्यूज़ नहीं मिली | हमने डिपार्टमेंट ऑफ़ पब्लिक रिलेशन्स, मध्यप्रदेश सरकार के ट्विटर हैंडल को चेक किया तो हमें उनके द्वारा इस ख़बर का खंडन करता एक ट्वीट मिला | ट्वीट में इस ख़बर को फ़र्ज़ी बताया गया है | #COVID19 संक्रमण से उत्पन्न संकट के हालात में सोशल मीडिया पर झूठी खबर और अफवाह फैलाकर लोगों में तनाव बढ़ाने की कोशिश की जा रही है। आप ऐसी अफवाहों से बचें। तथ्यपूर्ण और वास्तविक सूचना @JansamparkMP और वेरिफाइड शासकीय सोशल मीडिया अकाउंट से ही प्राप्त करें।#IndiaFightsCorona pic.twitter.com/eMZes6kdo6 — Jansampark MP (@JansamparkMP) March 28, 2020 Updated On: 2020-04-02T16:39:32+05:30 Claim Review : तस्वीर दावा करती है की मध्यप्रदेश सरकार 1 अप्रैल से सभी घरों पर ताला लगवाएगी और इसके बावजूद लोग घरों से बाहर निकले तो उन्हें गोली मार दी जाएगी | Claimed By : सोशल मीडिया Fact Check : False FAKE NEWS Fact Check Coronavirus Novel Coronavirus Corona Virus COVID-19 Madhya Pradesh India lockdown Total lockdown बूम व्हाट्सएप्प हेल्पलाइन किसी वीडियो या तस्वीर को सत्यापित करना चाहते हैं? हमें इस नंबर पर भेजें +91 77009 06588 बूम अब टेलीग्राम पर भी उपलब्ध हमारे नवीनतम फ़ैक्ट चेक्स पढ़ने और अन्य सम्बंधित अपडेट के लिए यहाँ क्लिक करें Show Full Article Next Story

article_url: https://hindi.boomlive.in/lockdown:-viral-news-claiming-houses-will-be-locked-in-mp-from-april-1-is-fake