बनारस पुलिस को नहीं पची मोदी छाप रोटी Facebook twitter wp Email affiliates Publish Date:Sat, 10 May 2014 12:01 AM (IST) नमो चाय, नमो साड़ी समेत मोदी के नाम-छाप वाले अन्य अनेक उत्पाद भले ही देश भर में बिक रहे हों, लेकिन वाराणसी के एक ढाबे में अबकी बार मोदी सरकार छाप रोटी भाजपा के विरोधियों को नहीं पची और उन्होंने रोटी बनाने वाले की शिकायत कर दी। इस शिकायत पर हरकत में आई स्थानीय पुलिस को भी यह रोटी नहीं भाई। उसने ढाबे को बंद करने वाराणसी। नमो चाय, नमो साड़ी समेत मोदी के नाम-छाप वाले अन्य अनेक उत्पाद भले ही देश भर में बिक रहे हों, लेकिन वाराणसी के एक ढाबे में अबकी बार मोदी सरकार छाप रोटी भाजपा के विरोधियों को नहीं पची और उन्होंने रोटी बनाने वाले की शिकायत कर दी। इस शिकायत पर हरकत में आई स्थानीय पुलिस को भी यह रोटी नहीं भाई। उसने ढाबे को बंद करने के आदेश दिए हैं। इतना ही नहीं पुलिस ने ढाबा मालिक को यह हिदायत भी दी कि वह इस बारे में किसी से बात न करे। पुलिस के मुताबिक इन रोटियों के जरिये परोक्ष तौर पर चुनाव प्रचार किया जा रहा था। पुलिस की इस कार्रवाई पर प्रदेश भाजपा प्रभारी अमित शाह ने कहा कि पुलिस मोदी छाप वाली रोटी बनाने-बेचने से बंद कर सकती है, लेकिन लोगों के दिलों से मोदी को नहीं निकाल सकती। इस ढाबा मालिक ने रोटी पर अबकी बार मोदी सरकार की छाप उकेरने के लिए एक विशेष उपकरण तैयार किया था। कहा जा रहा है कि पुलिस ने यह उपकरण भी जब्त कर लिया है। हालांकि इन रोटियों के चलते ढाबे वाले का धंधा चोखा हो गया था, लेकिन कई बार दूसरे दलों के समर्थक ग्राहक इन रोटियों को खाने से इन्कार भी कर देते थे। पढ़ें: यह भीड़ बता रही है कि 16 मई को क्या होने वाला है: मोदी केजरीवाल का रोड शो शुरू, बोले रिकॉर्ड मतों से जीतेंगे शॉर्ट मे जानें सभी बड़ी खबरें और पायें ई-पेपर,ऑडियो न्यूज़,और अन्य सर्विस, डाउनलोड जागरण ऐप # police closed # dhaba # varanasi # loksabha election # loksabha elections 2014

article_url: https://www.jagran.com/news/national-police-closed-modi-roti-in-local-dhaba-in-varanasi-11300772.html