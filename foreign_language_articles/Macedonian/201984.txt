Сподели2 Скандалозни лаги и инсинуации за начинот на кој била лекувана 24 годишната девојка која почина од компликации од коронавирусот на Инфективната клиника се шират на Фејсбук во групата антиваксери односно ,,Здравје на игла не влегува”. Постот понатаму е споделуван на повеќе други платформи а во него наводна пациентка за која се тврди дека наводно лежела во иста соба со девојката, обвинува дека на покојната не и била пружена адекватна лекарска помош. „ГОЛЕМА ЛАГА ЗА ПОЧИНАТАТА 24 годишна девојка: Жена која лежела со неа во собата во болницата посведочи: девојката не почина од корона туку почина од крварење за кое не и беше пружена НИКАКВА лекарска помош!“, пишува во Фејсбук објавата. Прочитајте и... Поранешен член на ИО на ВМРО-ДПМНЕ со порака до партијата: Повикајте на масовно попишување, стравувам од најлошо можно сценарио Меѓутоа, оваа информација е лажна. Девојката не само што била лекувана со сите терапии и од страна на инфектолози и кардиолози, туку и за целото време на хоспитализацијата била во изолирана соба, сама, како што налага протоколот. Статусот на албански јазик кој е злоупотребен за лажната вест, инаку се однесува на 21 годишна девојка од Косово. -Девојчето лежеше во еднокреветна соба па на интензивна нега каде е исто така еднокреветна собата, така да госпоѓата што го тврди ова, под услов да постои, треба да се срами. Жално е, изјави за Слободен печат директорката на Клиниката за инфективни болести и фебрилни состојби доктор Милена Стевановиќ. За овој случај на смрт настаната од компликации со коронавирусот, кај младата пациентка од Тетово, ќе има дополнителни испитувања за да се утврди дали имала претходни коморбидитети, кои што во официјалниот медицински картон не биле познати. Прочитајте и... Филипче: Со доза на резерва кажувам дека на 31 март и 15 април ќе пристигнат 100 000 дози од АстраЗенека вестидевојкаковид-19коронавирусмакедонијатетовоСподели2

article_url: https://www.slobodenpecat.mk/lagite-i-konspiracziite-za-kovid-19-ne-ja-poshtedija-ni-pochinatata-24-godishna-devojka-od-tetovo/?fbclid=IwAR0pRvkqKd5TzhBmaXqiUAYqgLWlARrrwHDfICfiIMpp9LvHeAD_8BqWymU