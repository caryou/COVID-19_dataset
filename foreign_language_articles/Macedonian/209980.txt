Проверка на факти Сопружниците анестезиолози не се од „Систина“, туку од САД By Ана Анастасовска - 14/04/2020 Facebook Twitter [Рецензија: ФОТО: Прегратката на сопружниците анестезиолози од Систина испраќа моќна порака до сите нас] Портaлот „Локално“ на 13.04.2020 година објави фотографија од двајца анестезиолози облечени во заштитна опрема, за кои тврди дека се вработени во приватната болница „Систина“ и дека ги третираат најризичните пациенти со коронавирус. Но, проверката покажа дека станува збор за лажна вест. Линк до оригиналниот напис: Прегратката на сопружниците анестезиолози од Систина испраќа моќна порака до сите нас Датум и време на објавување: 13.04.2020 Датум на рецензирање: 14.04.2020 Рецензент: Ана Анастасовска Во текстот што е предмет на оваа рецензија се тврди: Двајца анестезиолози, сопружници, кои работат во Систина со најризичните пациенти, испратија порака да се остане дома, на овој начин: Овие две лица се маж и жена.Тие се двајца анестезиолози кои работат директно со најкритичните лица заболени од Ковид-19. Ова е најблиску што можат да бидат еден до друг пред да започне смената и потоа, веќе немаат контакт. Многу медицински лица се одвоени од своето семејство за да ги заштитат од овој вирус. Мислете на нив. #ОстаниДома за побрзо се да заврши. И мислете позитивно, се ќе биде во ред , пишува на Фејсбук страната на болницата. Сепак, се покажа дека информацијата не е точна. Фејсбук објавата е постирана на фејсбук страницата на „Систина офталмологија“. Но, она што го има во нивната фејсбук објава, а е пропуштено во веста, е дека анестезиолозите сопружници се од САД: Овие лица се маж и жена Тие се двајца анестезиолози кои работат директно со најкритичните лица заболени од Ковид-19, во САД. Ова е најблиску што можат да бидат еден до друг пред да започне смената и потоа, веќе немаат контакт. Многу медицински лица се одвоени од своето семејство за да ги заштитат од овој вирус. Мислете на нив. #ОстаниДома за побрзо се да заврши. И мислете позитивно, се ќе биде во ред, гласи оригиналната фејсбук објава на „Систина офталмологија“. Доколку фотографијата се побара на Гугл ќе се види дека таа е многупати објавувана во неколку светски портали, но и на социјалните мрежи. Како што објави хрватски „Индекс“, на фотографијата се прикажани медицинскиот техничар Мохамед Џамал Дин и неговата сопруга. Според ова, може да се заклучи дека веста на „Локално“ е лажна. Таа е напишана така за да привлече повеќе читаност и кликови на социјалните мрежи со тоа што ќе пренесе наводна „емотивна порака од анестезиолози од Систина“. Со тоа, грубо е прекршен Етичкиот новинарски кодекс, во кој јасно пишува дека новинарите треба да објавуваат точни и проверени информации. Овој напис е дел од специјалното известување на „Критинк“ за дезинформациите поврзани со епидемијата на корона-вирусот Ковид-19. Кликнете на линкот за најнови вести и проверени информации од оваа област. Share this: Click to share on Twitter (Opens in new window) Click to share on Facebook (Opens in new window) Ознаки брачен пар коронавирус Медиуми за демократија Систина Facebook Twitter Previous articleМанипулација со стапката на смртност од коронавирусот Next articleМрежата 5G не е инсталирана во Боговиње и нема умирање на птици! Ана Анастасовска

article_url: https://crithink.mk/sopruzhniczite-anesteziolozi-ne-se-od-sistina-tuku-od-sad/