Дезинформација: „Кемтреилс“ и корона вирусот, демек, биле и регионален феномен Од Екипа на Вистиномер On Dec 3, 2020 0 Фoтo: скриншот од дел од постот Одново и одново се шират лаги околу „запрашувањето“ (chemtrails или „кемтреилс“) и поврзаноста со корона вирусот и пандемијата. Овој пат, демек, тоа се случува и на регионално ниво Одново и одново се шират лаги околу „запрашувањето“ (chemtrails или „кемтреилс“) и поврзаноста со корона вирусот и пандемијата. Овој пат, демек, тоа се случува и на регионално ниво На социјалната мрежа Фејсбук постојано се појавуваат нови дезинформации околу „кемтреилс“ и ширењето на корона вирусот во рамките на светската пандемија. Овој пат тоа е поврзано на регионално ниво во рамките на Балканскиот полуостров. Пост објава на Фејсбук на македонски јазик повторно ја шири ваквата теорија на заговор, при што во постот се наведува: Корона парти ? Небото над : Македонија,Србија,Албанија,Босна, Хрватска,Бугарија,Романија,Грција, Словенија,Црна Гора… До ваквата објава е залепен колаж од фотографии кои покажуваат траги во воздухот од кондензација на издувните гасови од млазните мотори на патнички авиони (contrails), што не е никаква мистерија или тешкотија да се направат, зашто, како што е појаснето во стручната јавност, тоа се физички феномени што се случуваат во атмосферата откако е воведен во широка употреба млазниот мотор кај авионите. Фoтo: скриншот од дел од постот Така што, колажот од фотографии ниту е доказ, а во случајов нема ниту пак доказ дека е снимен на хоризонтот над Балканскиот полуостров. Оттука, овој колаж претставува, исто така, манипулација која е во функција на што поголема уверливост на текстот во постот Сервисите за проверка на факт, вклучувајќи го и „Вистинимер“ повеќе пати во текот на годинава ги имаат демистифицирано и разобличувано ваквите дезинформации. Овие текстови со факти можете да ги најдете на линковите ТУКА, ТУКА, ТУКА и ТУКА. Имајќи го предвид погоре кажаното, без никакво сомневање, овој пост, текстот во него заедно со колажот од фотографии, може да се оцени како лага во целина. Сите коментари и забелешки поврзани со овој и другите написи на Вистиномер, барањата за корекции и појаснувања, како и предлозите за проверка на изјавите на политичарите и ветувањата на политичките партии, можете да ги доставите преку овој формулар запрашувањекемтреилскорона партипрскање од воздух 0 Сподели FacebookTwitter

article_url: https://vistinomer.mk/dezinformaci%d1%98a-kemtreils-i-korona-virusot-demek-bile-i-regionalen-fenomen//