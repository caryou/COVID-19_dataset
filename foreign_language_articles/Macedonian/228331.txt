Проверка на факти Нострадамус „предвидел“ дека текстот е чиста измислица By Симона Атанасова - 26/10/2018 Facebook Twitter (Рецензија: Нострадамус – еден човек кратко ќе владее со Македонија и ќе проба да ја уништи, народот ќе ја спаси) Текстот е целосна измислица, напишано е нешто што воопшто не е вистина и не постои, а со тоа се манипулира јавноста, давајќи ѝ погрешна слика за одредени случувања од сегашноста. Во написот се споменува „цар што сака да го смени името на Македонија“ и иако не е напишано името на премиерот Зоран Заев, целосно е провидно дека се работи за него. Линк до текстот: Нострадамус – еден човек кратко ќе владее со Македонија и ќе проба да ја уништи, народот ќе ја спаси Датум на објавување: 18.10.2018 Датум на рецензирање: 25.10.2018 Рецензент: Симона Атанасова Во текстот се вели „во модерното време“, што е првата сопка за вистинитоста на текстот. Нострадамус никогаш не пишувал конкретно време и неговите стихови можат различно да се толкуваат. Тој, исто така, многу ретко пишувал имиња на земји, а локациите најчесто ги опишувал преку географската местоположба. Нема никаков доказ дека во своите книги тој многупати ја споменува и Македонија. Доколку навистина постои ваков дел за Македонија, нејасно е зошто тој не во стихови. Неговите пророштва биле пишувани како катрени, односно строфи од четири реда во вид на стихови и загатки. Во написот каде што се тврди дека Нострадамус пишувал за Македонија, текстот што навидум го напишал Нострадамус не е во стихови, туку е прозен текст, што не било случај со творештвото на јасновидецот. Освен тоа, катрените на Нострадамус не се хронолошки наредени, па често е невозможно некое пророштво да се поврзе со конкретен историски настан. Всушност, повеќето од пророштвата на Нострадамус се слабо преведени, неодредени и нејасно формулирани, со што се отворени за разни читателски толкувања и интерпретации што остава доволно простор да се поттикнат еден куп шпекулации. Постојат многу толкувачи на Нострадамус, а повеќето од нив различно толкуваат дури и еден ист стих што се однесува на иднината токму поради нејаснотијата на неговото пишување. Наводниот текст од Нострадамус за Македонија е полн со конкретни случувања, кои се поврзуваат со сегашната ситуација во државата. Но, ова воопшто не е стилот на пишувањето на овој филозоф. Сосема надвор од сите новинарски правила е измислувањето текстови со цел влијание на јавното мислење. Особено е неетички ваквото пишување и поврзување со дневнополитички настани, што има цел да го наведе читателот на погрешен заклучок и став. Share this: Click to share on Twitter (Opens in new window) Click to share on Facebook (Opens in new window) Ознаки Македонија Нострадамус Facebook Twitter Previous articleТекст што „плаче“ за тужба Next articleКако новинарите да се заштитат од клевета? Симона Атанасова

article_url: https://crithink.mk/nostradamus-predvidel-deka-tekstot-e-chista-izmislica/