Ханта вирусот не е нов, постои од 1950 година Од Админ On Mar 27, 2020 2 [Рецензија: Нов вирус во Кина? Има ли светот причина за загриженост?] Насловот на текстот што го рецензираме дезинформира и шири паника, бидејќи имплицира појава на нов вирус за кој светот треба да е загрижен. Понатаму, во истиот текст се демантира тврдењето во насловот дека вирусот е нов, и пишува дека за првпат се појавил во педесеттите години на 20. век, за време на американско-корејската војна, во регионот Ханта. Линк до оригиналниот напис: Нов вирус во Кина? Има ли светот причина за загриженост? Датум и време на објавување: 25.3.2020, 18:01 Датум на рецензија: 27.3.2020 Рецензент: Силвана Жежова Кинеските медиуми пренесуваат дека засега неидентификуваниот маж е позитивен на „ханта“ вирус и оти останатите 32 патници биле веднаш изолирани и тестирани, но не наведува други детали. Она што е познато за ханта вирусот е што тој ретко се пренесува од човек на човек, туку од глодар на човек, односно преку течност на заболен глодар. Патниците биле изолирани и тестирани, поради сомнежот дека корона вирусот можеби е причина за влошувањето на здравствената состојба на патникот, а не поради опасноста од пренесување на ханта вирусот. Овој вирус за првпат се појавил во 1950 година. Во твитот, кој е пренесен во текстот што го рецензираме, а се повикува на текст на „Глобал тајмс“, има реакции од читатели кои пишуваат за потеклото на вирусот и дека не станува збор за ништо ново. Имајќи ја предвид пандемијата со коронавирусот со која светот се соочува, треба да се внимава што се плаисра, вклучително и при превод на текстови од странски медиуми. По налетот на коронавирусот, државите се обидуваат да ги одржат нивните здравствени системи стабилни, и прашање е колку се подготвени да се соочат со нов опасен вирус. Оттука, најмалку што треба се ваков тип на дезинформации и ширење паника. Насловите на текстовите треба да произлегуваат од нивната содржина, што не е случај со овој текст. Тој е во спротивност со напишаното во содржинскиот дел и доколку читателот го причита само насловот ќе биде дезинформиран, бидејќи тврдењето дека вирусот е нов, се побива во самиот текст. Ширењето на паника и лажни вести не е потребно во ниту една вонредна состојба, а најмалку денес, бидејќи борбата е со вирус кој по својата агресивност одзема илјадници човечки животи. Оттука, несериозно и непрофесионално е да се шпекулира со појава на нов вирус, во ситуација кога светот се бори со коронавирусот. Овој напис е дел од специјалното известување на „Критинк“ за дезинформациите поврзани со епидемијата на корона-вирусот Ковид-19. Кликнете на линкот за најнови вести и проверени информации од оваа област. Сите коментари и забелешки поврзани со овој и другите написи на Вистиномер, барањата за корекции и појаснувања, како и предлозите за проверка на изјавите на политичарите и ветувањата на политичките партии, можете да ги доставите преку овој формулар Овој напис е изработен во рамките на Проектот за зголемување на отчетноста и одговорноста на политичарите и партиите пред граѓаните, Вистиномер, имплементиран од Метаморфозис. Написот e овозможен со поддршка на американската непрофитна фондација (NED - National Endowment for Democracy). Содржината на рецензијата е одговорност на авторот и не ги одразува ставовите на Метаморфозис и National Endowment for Democracy или нивните партнери. 2 Сподели FacebookTwitter

article_url: https://vistinomer.mk/hanta-virusot-ne-e-nov-postoi-od-1950-godina/