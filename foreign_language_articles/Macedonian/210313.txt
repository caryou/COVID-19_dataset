март 4, 2020 АКТУЕЛНО, Новости, ПОЧЕТНА, Соопштенија Министерот за здравство, д-р Венко Филипче, на денешната прес-конференција информираше за најновата состојба со корона вирусот во земјава. Тој истакна нема нови пациенти тестирани на корона вирус. Единствената пациентка е во добра здравствена состојба и најави дека се воведува уште еден чекор плус за подигнување на контролата на уште повисоко ниво од заштита од овој вирус. -Во изминатото деноноќие немаше нови пациенти кои се тестирани за корона вирусот. Единствената пациентка којашто е хоспитализирана на Клиниката за инфективни болести и фебрилни состојби е добра. Нејзината здравствена состојба секој ден се повеќе се подобрува. Се одлучивме за уште еден чекор, за подигнување на контролата на уште повисоко ниво – патниците со авионите на „Wizz Air“ од Милано и Венеција на скопскиот и охридскиот аеродром ќе треба да пополнат здравствен локатор-карта. Ова ќе овозможи добра контрола и следливост на патниците. Тие ќе остават податоци за тоа на која адреса престојуваат и доколку во некое сценарио се јави некој патник, по одреден број денови со симптоми многу лесно е да ги патниците, особено сопатниците коишто седат согласно препораките и алгоритмите неколку реда зад и пред тој патник во авионот, потенцираше министерот Филипче. -Набавката на заштитни материјали е во тек, ќе се спроведе евалуација на понудите, додека дезинфекциските средства по потпишувањето на договорот пред два дена, веќе денеска се дистрибуираат во училиштата ширум државата. Утрово разговарав со регионалниот директор за Европа на СЗО, Ханс Клуге, во европскиот регион досега се регистрирани вкупно 3.365 пациенти заболени од корона вирус, информираше министерот Филипче. Нови земји каде е проширен вирусот се Андора, Латвија и Португалија. Во Србија, Косово и Албанија нема регистрирани пациенти. Утрово, грчкиот министер за здравство го информираше министерот Филипче дека има уште еден пациент заболен од корона вирус во Грција. Сега се вкупно 8, од кои 4 се во Солун, 4 во Атина. Министерот Филипче информираше дека вчера со претседателот на Владата на Република Северна Македонија, Оливер Спасовски, одржаа состанок со координативното тело за прибирање и размена на информации во врска со корона вирусот. На тој состанок учествувале и претставници на сите институции на кој се дискутирало за настапот, координираноста на институциите. Сите институции се на ниво на задачата и во целост се придржуваат до утврдените протоколи. -Во однос на препораката за неодржување на масовни јавни собири, таа важи до 6-ти март. Ние имаме секојдневно состанок на нашата група. Ќе ги евалуираме сите работи, сите податоци. Веројатно во текот на утрешниот ден попладнето, или рано наутро во петок, ќе излеземе со нова препорака, согласно најновите информации со состојбата не само кај нас, туку и во земјите од регионот. Уште еднаш упатувам апел до граѓаните, да се придржуваат до мерките за заштита и превенција од корона вирусот. Апелирам повторно доколку не е нешто итно и неодложно да не се патува во ризичните региони заради тоа што тоа е најважна мерка со којашто се грижиме за здравјето на нас самите, на нашите блиски и генерално на сите граѓани во државата, рече министерот Филипче. Сподели на: Прочитај го претходниот пост... ПРЕС-КОНФЕРЕНЦИИ Прочитај го следниот пост... ПОПЛАДНЕВО ТЕСТИРАНО УШТЕ ЕДНО ЛИЦЕ НА КОРОНА ВИРУС – РЕЗУЛТАТОТ Е НЕГАТИВЕН Related Posts РЕГИСТРИРАНИ 1.216 НОВИ СЛУЧАИ НА КОВИД 19 – ВКУПНАТА БРОЈКА НА ДИЈАГНОСТИЦИРАНИ Е 116.438 – ОЗДРАВЕНИ СЕ 111 ПАЦИЕНТИ – ПОЧИНАТИ СЕ 15 ЛИЦА март 19, 2021 СИТЕ ИНФОРМАЦИИ ЗА ВАКЦИНАЦИЈА ОД ДЕНЕС ДОСТАПНИ НА KOVID19VAKCINACIJA.MK март 18, 2021 РЕГИСТРИРАНИ 1.293 НОВИ СЛУЧАИ НА КОВИД 19 – ВКУПНАТА БРОЈКА НА ДИЈАГНОСТИЦИРАНИ Е 115.222 – ОЗДРАВЕНИ СЕ 339 ПАЦИЕНТИ – ПОЧИНАТИ СЕ 24 ЛИЦА март 18, 2021

article_url: http://zdravstvo.gov.mk/ushte-edna-merka-za-podignuvanje-na-kontrolata-patnicite-so-avionite-na-wizz-air-od-milano-i-venecija-na-skopskiot-i-ohridskiot-aerodrom-kje-popolnuvaat-zdravstven-lokator-karta-za-kontrola-i-sledlivo/