Facebook Twitter LinkedIn Pinterest Скопје, 14 март 2020 (МИА) – Не е точна информацијата која излезе во дел од медиумите дека нема епидемиолог во дебарската болница. Во болницата во Дебар има епидемиолог и двајца инфектолози од Скопје, кои дојдоа во поддршка на локалните здравствени работници, информираат од Министерството за здравство. Оттаму посочуваат дека во моментов нема дефицит на персонал во болницата. -Министерството за здравство е во постојана комуникација со болницата во Дебар и доколку се појави недостаток на лекари или персонал – итно ќе биде испратен од околните болници или од клиниките во Скопје, се наведува во соопштението. Од Министерството за здравство апелираат да не се шират дезинформации и јавноста да се информира исклучиво од релевантните институции и посочуваат дека Министерството е на располагање за одговор на секое прашање во кое било време. дма/ Facebook Twitter LinkedIn Pinterest

article_url: https://mia.mk/mz-vo-bolnicata-vo-debar-ima-epidemiolog-i-dva-ca-infektolozi-od-skop-e/