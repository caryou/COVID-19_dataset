আন্তর্জাতিক ইমরান খানকে ভারতের নিমন্ত্রণ আন্তর্জাতিক ডেস্ক আন্তর্জাতিক ডেস্ক প্রকাশিত: ০৬:৫৩ পিএম, ১২ জুলাই ২০১৯ শিখ ধর্মের প্রবক্তা গুরু নানকের ৫৫০ জন্মবর্ষপূর্তি উপলক্ষে আয়োজিত নগর কীর্তনে ভারতে আমন্ত্রণ জানানো হয়েছে পাকিস্তানের প্রধানমন্ত্রী ইমরান খানকে। শিখ ধর্মাবলম্বীদের এই অনুষ্ঠানের আয়োজন করেছে শিরোমানি গুরুদুয়ারা পারবান্ধক কমিটি। ভারতীয় গণমাধ্যম টাইমস অব ইন্ডিয়ার এক প্রতিবেদনে জানানো হয়েছে, আয়োজক কর্তৃপক্ষ পাক প্রধানমন্ত্রী ইমরান খান ছাড়াও পাকিস্তানের পঞ্জাব প্রদেশের গভর্নর চৌধুরী মোহাম্মদ সারওয়ার এবং মুখ্যমন্ত্রী ওসমান বুজদারকে নিমন্ত্রণ জানিয়েছেন। শিখ সম্প্রদায়ের এই প্রধান দলটি বিশ্ব জুড়ে গুরুদুয়ারা পরিচালনা করে। আগামী ২৫ জুলাই গুরু নানক দেবের ৫৫০ বছরের জন্ম বর্ষপূর্তি পালিত হবে। গুরু নানকের জন্মের ৫৫০ বছর পূর্তির সেই নগর কীর্তনে যোগ দেয়ার নিমন্ত্রণ পেলেন পাক প্রধানমন্ত্রী। সংবাদ সংস্থা এএনআইকে দেয়া এক সাক্ষাৎকারে সিজিপিসির সভাপতি জি এস লংওয়াল বলেন, ‘আগামী ২৫ জুলাই গুরু নানক দেবের ৫৫০ বছরের জন্মবার্ষিকী পালিত হবে। সেই উপলক্ষে মহানগর কীর্তন অনুষ্ঠিত হবে গুরুদুয়ারা নানক সাহিবে। আমরা পাকিস্তানের প্রধানমন্ত্রী ইমরান খানকে সেই অনুষ্ঠানে আমন্ত্রণ জানিয়েছি।’ শিখ গুরুদুয়ারার এই আমন্ত্রণকে অবশ্যই গভীর রাজনৈতিক উদ্দেশ্য সাধনের দৃষ্টিতে দেখছেন অনেকেই। কেননা সম্প্রতি কাশ্মীরের পুলওয়ামা কাণ্ডের পর ভারত-পাকিস্তানের মধ্যে উত্তেজনা এখন অনেকটা চড়া। তার মধ্যে পাক প্রধানমন্ত্রীর ভারতে আসার বিষয়টি অনভিপ্রেত। গুরু নানকের জন্মের ৫৫০ বছর পূর্তি উপলক্ষে নগর কীর্তনের আয়োজন করেছে শিরোমানি গুরুদুয়ারা পারবান্ধক কমিটি। ১০০ দিনব্যাপী দীর্ঘ মিছিল শুরু হবে এই অনুষ্ঠান উপলক্ষে। সেই মিছিলেও পাক প্রধানমন্ত্রীসহ বাকি আমন্ত্রিত অতিথিদের উপস্থিতি চান গুরুদুয়ারার প্রধান। এসএ/পিআর ইমরান-খান ভারত পাকিস্তান করোনা ভাইরাসের কারণে বদলে গেছে আমাদের জীবন। আনন্দ-বেদনায়, সংকটে, উৎকণ্ঠায় কাটছে সময়। আপনার সময় কাটছে কিভাবে? লিখতে পারেন জাগো নিউজে। আজই পাঠিয়ে দিন - [email protected] আরও পড়ুন বউ ফেরত পেতে থানায় স্বামী ভারত ত্রিভুবন বিমানবন্দর থেকে ফের ছিটকে পড়ল উড়োজাহাজ বিমান-দুর্ঘটনা চীনে বন্যায় নিহত ৬১, গৃহহীন ৪ লাখ মানুষ চীন পশ্চিমাদের মধ্যপ্রাচ্য ছাড়ার হুমকি দিল ইরান ইরান সেরা হওয়া কর্মকর্তার বাড়িতে ৯৩ লাখ টাকা, ৪০০ গ্রাম স্বর্ণ ভারত মাঝ আকাশে বিমানে ঝাঁকুনিতে আহত ৩৭ অস্ট্রেলিয়া

article_url: https://www.jagonews24.com/international/news/513157