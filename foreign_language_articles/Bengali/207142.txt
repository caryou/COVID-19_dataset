লকডাউনে আবার ফিরে এল, ২০১৪র অব কি বার মোদী সরকার ছাপ-মারা রুটির ছবি ২০১৪র ফোটো ভাইরাল হয়েছে, আর নেটিজেনরা লকডাউনের সময় সরকার বিপণনের চমক তৈরি করছে বলে অভিযোগ করছেন। SwastiChatterje By - Swasti Chatterjee Loading... | 28 April 2020 7:00 AM GMT অব কি বার মোদী সরকার ছাপ যুক্ত রুটির দুটি পুরানো ছবি সোশাল মিডিয়ায় আবার ফিরে এসেছে। ভাইরাল পোস্টে দাবি করা হচ্ছে যে, কোভিড-১৯ এ র জন্য দেশব্যাপী লকডাউনের সময় ভারতীয় জনতা পার্টি খাদ্যত্রান হিসেবে সেগুলি বিতরণ করেছে। নুতনভাবে ভাইরাল হওয়া এই ছবিগুলি ২০১৪ সালের। সে বছর সাধারণ নির্বাচনের আগে উত্তর প্রদেশের একটি ধাবা বিজেপির জনপ্রিয় নির্বাচনী স্লোগানের ছাপ রুটিতে লাগিয়ে সেগুলি বিলি করেছিল। কাছে থেকে তোলা এই ছবিতে রুটিগুলির মধ্যে বিজেপির নির্বাচনী স্লোগানের ছাপ থাকায় ভাইরাল পোস্টে নেটিজেনরা অভিযোগ করছেন যে, সরকার এই সংকটের সময়ে স্থূল রাজনৈতিক কার্যকলাপ করছে। প্রধানমন্ত্রী নরেন্দ্র মোদী গত ২৪ মার্চ থেকে দেশব্যাপী লকডাউন ঘোষণা করেন ভারতে নোভেল করোনাভাইরাসের সংক্রমণ প্রতিহত করার জন্য। সরকার তারপর একগুচ্ছ নিয়ম এবং বিধিনিষেধ আরোপ করে যাতে করে যাতায়াত ও চলাচল সীমাবদ্ধ হয় এবং জনসাধারণকে নির্দেশ দেওয়া হয় তারা যেন সামাজিক ও শারীরিক ব্যাবধান বজায় রেখে সামগ্রিকভাবে কোভিড-১৯ রোগের গ্রাফকে সমান্তরাল ও নিম্নমুখী রাখায় সহযোগিতা করে। আরও পড়ুন: লকডাউনে মায়ানমারে রাস্তায় বাজারের ছবি ভাইরাল হল মিজোরামের বলে ভাইরাল ছবিগুলির ক্যাপশন দেওয়া আছে, বন্ধুগণ, আমি কত নীচে নামতে পারি দেখুন। ক্ষুধার্তের জন্য রুটিকেও আমরা প্রচারের বস্তু বানিয়ে ফেলব। (মূল হিন্দি ক্যাপশনটি এই রকম: मित्रों, तुम मेरे गिरने की हद तो देखो, हम भूखों की रोटी को भी प्रचार का साधन बना लेंगें ) ছবিগুলি ফেসবুক আর টুইটারে ভাইরাল হেয়েছে। भाइयो बहनो, तुम मेरे गिरने की बेहद सी हद तो देखो ! हम भूखों की रोटी को भी प्रचार का साधन बना लेंगें !! Posted by Vineet Kumar Garg on Thursday, 2 April 2020 भाइयो बहनो, तुम मेरे गिरने की बेहद सी हद तो देखो ! हम रोटी को भी प्रचार का साधन बना लेंगें !! pic.twitter.com/AilbKsR4gM — Jai Singh Bhadauria (@bhadauriajai786) April 2, 2020 আরও পড়ুন: লকডাউনে বলিউড অভিনেতা আমির খানের আটায় লুকিয়ে টাকা দানের কাহিনী মনগড়া তথ্য যাচাই তথ্যের অনুসন্ধানে বুম প্রথমে ইন্টারনেটে ভাইরাল ছবির রিভার্স ইমেজ সার্চ করে। বুম দেখে ছবিগুলি ২০১৪ সালের। বেনারসে যাদব হোটেল নামে রাস্তার পাশের একটি খাবারের দোকানে ঐ রাজনৈতিক স্লোগানের ছাপ যুক্ত রুটি দেওয়া হচ্ছিল। তবে পুলিশ হস্তক্ষেপ করায় যাদব হোটেল ওই রুটি দেওয়া বন্ধ করে দজাচা বুম এনডিটিভির একটি রিপোর্ট খুঁজে পায়, সেই রিপোর্টে বলা হয়, বেনারসের চৌকা ঘাটের যাদব হোটেল কয়েক দিন ওই রুটি ক্রেতাদের দিচ্ছিল। কিন্তু ব্যাপারটা প্রশাসনের নজরে এলে, ওই রুটি বিক্রি বন্ধ করার নির্দেশ দেওয়া হয়। এই রুটি খুব জনপ্রিয় হয়েছিল, কিন্তু প্রশাসন বন্ধ করে দিল। ওরা আমাদের ভয় দেখিয়ে বলে যে, আমাদের মেশিন কেড়ে নেওয়া হবে। কংগ্রেস পার্টিও এই রুটির বিরুদ্ধে অভিযোগ করে, ওই রেস্তরাঁর একজন কর্মী বলেন এনডিটিভিকে। অব কি বার মোদী সরকার, বিজেপি এই স্লোগান ব্যাপকভাবে ব্যবহার করেছিল ২০১৪র সাধারণ নির্বাচনের সময়। বিজেপি ওই নির্বাচনে বিপুলভাবে জয়লাভ করে। রিপোর্টটি দেখা যাবে এখানে। আরও পড়ুন: মিথ্যে: জাপানি নোবেল বিজয়ী তাসুকু হঞ্জো বলেছেন সার্স-কভ-২ মানুষের তৈরি Updated On: 2020-04-28T15:03:53+05:30 Claim Review : ভাইরাল ছবিতে দেখা যাচ্ছে লকডাউনে খাদ্যত্রান হিসেবে আব কি বার মোদি সরকার ছাপযুক্ত রুটি বণ্টন করা হচ্ছে। Claimed By : Facebook Pages Fact Check : False Coronavirus COVID-19 SARS-CoV-2 Fake News Fact Check Viral Image Aab Ki Bar Modi Sarkar Embossed Rooti Varanasi Uttar Pradesh BJP 2014 Genreral election Modi Lockdown India বুমের হোয়াটসঅ্যাপ হেল্পলাইন ছবি কিংবা ভিডিও সঠিক কিনা তা যাচাই করতে চান? আমাদের পাঠান +৯১ ৭৭০০৯০৬৫৮৮ বুম এখন টেলিগ্রামেও পাওয়া যাবে আমাদের সর্বশেষ তথ্য যাচাই প্রতিবেদন ও অন্যান্য আপডেট পড়ার জন্য এখানে ক্লিক করুন Show Full Article Next Story

article_url: https://bangla.boomlive.in/fake-news/2014-photos-of-ab-ki-baar-modi-sarkar-rotis-revived-with-lockdown-spin-7851