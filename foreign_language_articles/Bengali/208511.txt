কোভিড-১৯ প্রকোপের সময় টেক্সাসে চায়ের বোতলে থুতু ফেলার পুরনো ভিডিও জিইয়ে উঠল বুম দেখে ভিডিওটি ২০১৯ সালের জুন মাসের। টেক্সাসের সুপারমার্কেটে এক তরুন নতুন চায়ের বোতলে থুতু মিশিয়েছিল। TheSuhash By - Suhash Bhattacharjee Loading... | 19 April 2020 7:50 AM GMT টেক্সাসে সুপারমার্কেটের ভেতরে রেক থেকে নতুন চায়ের বোতলে এক তরুনের থুতু মেশানোর পুরনো ভিডিও বিভ্রান্তিকর দাবি সহ সোশাল মিডিয়ায় শেয়ার করা হচ্ছে। ফেসবুকে ভিডিওটি বৈষম্যমূলক ক্যপশন সহ শেয়ার করা হচ্ছে। ফেসবুকে ভাইরাল হওয়া ১৩ সেকেন্ডের ভিডিওতে দেখা যায়, কালো রঙের হুডি, কালো ট্রাক শুট ও মাথায় নেভি ব্লু রঙের শীতের বিয়ানি টুপি পরা এক তরুন সম্ভবত কোনও শপিং মলের ঢুকে রেক থেকে একটি মিষ্টি অ্যারিজোনা চায়ের নুতন বোতল নিয়ে তার মধ্যে বেশ কয়েকবার থুতু ফেলে। আবার ছিপি বন্ধ করে বোতলকে রেকে চারপাশে তাকিয়ে সন্তর্পণে চলে যায়। ফেসবুকে ভাইরাল ভিডিওটিতে ক্যাপশন লেখা হয়েছে, জাত কথা বলে, মুখ বলে না!! আমি অবশ্যই *** বলে গালি দিতে পারি, কারণ এটা আমার বাকস্বাধীনতা!! আরও পড়ুন: পুলিশের গায়ে থুতু ছেটানোর ভিডিওটির সঙ্গে কোভিড-১৯ এর কোনও সম্পর্ক নেই ভিডিওটি দেখা যাবে এখানে। পোস্টটি আর্কাইভ করা আছে এখানে। লকডাউন চলাকালীন বিভিন্ন পুরনো অপ্রাসঙ্গিক ভিডিও শেয়ার করে ধর্মীয় উস্কানি ও বিদ্বেষপূর্ণ বক্তব্য সহ ছড়ানো হচ্ছে। তার মধ্যে অধিকাংশই পুরনো, তবুও তার সঙ্গে জোড়া হচ্ছে করোনাভাইরাস ছড়ানোর মনগড়া গল্প। বুম এরকম বেশ কয়েকটি ভুয়ো খবর আগেই তথ্য যাচাই করেছে। আরও পড়ুন: মিথ্যে: ভিডিওতে একজন মুসলমান করোনাভাইরাস ছড়াতে পাঁউরুটিতে থুতু দিচ্ছে তথ্য যাচাই ভাইরাল ভিডিওটির কয়েকটি মূল ফ্রেমে ভেঙ্গে নিয়ে ইন্টারনেটে রিভার্স ইমেজ সার্চ করে। বুম ৯ জুলাই ২০১৯ টুইট করা একটি ভিডিও খুঁজে পায়। ওই ভিডিওটি তিনি রেডডিটে পেয়েছেন বলে দাবি করেন ওই টুইটার ব্যবহারকারী। Jesus Christ WHY is this becoming a thing ? (Found video on Reddit) pic.twitter.com/BAtSu1OU06 — Yamamoto97 (@Yamamoto97) July 8, 2019 এই একই ভিডিও নিয়ে ২০১৯ সালের ১০ জুলাই ইন্ডিয়াটুডে একটি প্রতিবেদন প্রকাশ করে। যদিও প্রতিবেদনটিতে উল্লেখ করা নেই কোথাকার ঘটনা এটি। বুম অ্যরিজোনা চায়ে থুতু ফেলা লিখে কিওয়ার্ড সার্চ করে জানতে পারে টেক্সাসের ওডেসসার এ্যালবার্টসন সুপারমার্কেটে ওই ঘটনা ঘটে। ২০১৯ সালের ১৮ জুলাই এবিসি নিউজের প্রতিবেদনে জানানো হয় ১৫ বছর বয়সী ওই তরুনকে গ্রেফতার করা হয়েছে। ওই স্টেরের এক কর্মী ওই কুকর্ম করার সময় ছেলেটিকে দেখে ফেলে। পুলিশ ছেলেটিকে পণ্যের সিল নষ্ট করার অপরাধে কেস দেয়। আরও পড়ুন: মিথ্যা: ভিডিও দেখায় করোনাভাইরাস ছড়াতে মুসলিমরা বাসনকোসন চাটছে Updated On: 2020-04-19T13:53:46+05:30 Claim Review : ভাইরাল ভিডিও দেখায় এক তরুন অ্যারিজোনা চায়ের বোতলে থুতু দিচ্ছে Claimed By : Facebook Post Fact Check : False Coronavirus Texas Odessa Spitting Arizona Tea Fake News India Albertsons Market Viral Video COVID-19 Muslims বুমের হোয়াটসঅ্যাপ হেল্পলাইন ছবি কিংবা ভিডিও সঠিক কিনা তা যাচাই করতে চান? আমাদের পাঠান +৯১ ৭৭০০৯০৬৫৮৮ বুম এখন টেলিগ্রামেও পাওয়া যাবে আমাদের সর্বশেষ তথ্য যাচাই প্রতিবেদন ও অন্যান্য আপডেট পড়ার জন্য এখানে ক্লিক করুন Show Full Article Next Story

article_url: https://bangla.boomlive.in/fake-news/old-video-of-teen-spitting-in-tea-bottle-from-texas-revived-with-covid-19-spin-7732