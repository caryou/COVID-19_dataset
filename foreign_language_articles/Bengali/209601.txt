বিহারে কোভিড-১৯ বিপর্যয় প্রস্তুতির মহড়া ভিডিওকে বাস্তব সংক্রমণ বলা হল বুম দেখেছে ভাইরাল হওয়া এই ভিডিওটি বিহারের হাজিপুর পুলিশের কোভিড-১৯ প্রস্তুতির মহড়ার দৃশ্য। anmolalphonso By - Anmol Alphonso Loading... | 17 April 2020 1:52 PM GMT একটি ভিডিওতে একজন পুলিশ সহসা অসুস্থতায় অজ্ঞান হয়ে পড়ার ভাণ করছে—হাজিপুর জেলের ভিতরে তোলা এমন একটি আপদকালীন পরিস্থিতির মহড়ার ভিডিওকে করোনাভাইরাস সংক্রমনের ভিডিও বলে শেয়ার করা হচ্ছে। ভিডিওতে একজন পুলিশকে কাশতে-কাশতে যে মাটিতে পড়ে দেখা যাচ্ছে। মাটিতে পড়ে গিয়ে তাঁর হাত পা ও সারা শরীরে খিঁচুনি আসতে থাকে তখন একদল স্বাস্থ্যকর্মী তার শুশ্রূষার জন্য এগিয়ে আসে। সাজানো এই দৃশ্যটি শেয়ার করে ক্যাপশন দেওয়া হয়েছে: বিহারের হাজিপুরে এক পুলিশ কনস্টেবল করোনাভাইরাসে সংক্রমিত। পোস্টটি দেখতে ক্লিক করুন এখানে। আমরা একই ক্যাপশন দিয়ে খোঁজ করে দেখেছি, পোস্টটি আরও অনেকেই সোশাল মিডিয়ায় শেয়ার করেছেন। আরও পড়ুন: কানপুরে পুলিশকে যুবকের লাথি মারার ছবিকে পশ্চিমবঙ্গের ঘটনা বলা হল তথ্য যাচাই অতীতেও প্রস্তুতিমূলক মহড়ার এই ধরনের ভিডিও নানান বিভ্রান্তিকর দাবি সহ ভাইরাল হয়েছে। আলোচ্য ভাইরাল ভিডিওটি দেখলেই ধারণা করা যায় এটি অভিনিত এবং মঞ্চস্থ একটি মুহূর্ত। বুম এর পর হাজিপুর, জেল, করোনাভাইরাস—এই শব্দগুলি বসিয়ে ইন্টারনেটে অনুসন্ধান করে। বুম জানতে পারে বেশ কয়েকটি এ ধরনের ভিডিও ইউটিউবের হিন্দি চ্যানেলে আপলোড করা হয়েছে। সেখানে স্পষ্টই জানানো হয়েছে যে, ভাইরাল হওয়া এই ভিডিওগুলি হাজিপুরের পুলিশ ও জেলা আধিকারিকরা তৈরি করেছেন করোনাভাইরাস আক্রান্ত রোগীদের কীভাবে দেখাশোনা করতে হবে, সে বিষয়ে কর্মীদের প্রশিক্ষণ দিতে। বুম বৈশালী জেলার পুলিশ সুপার (হাজিপুর বৈশালী জেলারই সদর দফতর) ডাঃ গৌরব মঙ্গলার সঙ্গে যোগাযোগ করলে তিনি জানান, এটি একটি মহড়ার ভিডিও মাত্রl তিনি বলেন, এটি হাজিপুর জেলের ভিতর পুলিশি মহড়ায় তোলা হয়েছে, যা পুলিশ অফিসাররা তৈরি করেছেন এবং একে সত্যিকারের করোনাভাইরাস সংক্রমণের দৃশ্য দাবি করে শেয়ার হওয়া পোস্টগুলি মিথ্যা ও ভিত্তিহীন। আরও পড়ুন: ঝুলন্ত লাশের ছবি মিথ্যে করে লকডাউনের সঙ্গে জোড়া হল Updated On: 2020-06-01T11:55:26+05:30 Claim Review : ভিডিওর দাবি বিহারের হাজিপুর জেলে একজন কনস্টেবলকে করোনাভাইরাসে আক্রান্ত হয়ে মাটিতে পরে যেতে দেখা যাচ্ছে Claimed By : Facebook Posts Fact Check : False COVID19 Coronavirus Bihar Bihar Police Hajipur jail Police constable Mock Drill Fake News fact check বুমের হোয়াটসঅ্যাপ হেল্পলাইন ছবি কিংবা ভিডিও সঠিক কিনা তা যাচাই করতে চান? আমাদের পাঠান +৯১ ৭৭০০৯০৬৫৮৮ বুম এখন টেলিগ্রামেও পাওয়া যাবে আমাদের সর্বশেষ তথ্য যাচাই প্রতিবেদন ও অন্যান্য আপডেট পড়ার জন্য এখানে ক্লিক করুন Show Full Article Next Story

article_url: https://bangla.boomlive.in/fake-news/mock-drill-video-from-bihar-on-covid-19-preparedness-shared-as-real-7717