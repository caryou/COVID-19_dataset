কোভিড-১৯ লকডাউন ভাঙায় পাকিস্তান পুলিশের দাওয়াইকে ভারতের ঘটনা বলা হল বুম যাচাই করে দেখেছে মূল ভিডিওটি পাকিস্তানের মানশেহরার। লকডাউন ভাঙার শাস্তিস্বরূপ এই শাস্তির নিদান দেওয়া হয়। TheSuhash By - Suhash Bhattacharjee Loading... | 7 April 2020 2:54 PM GMT সোশাল মিডিয়ায় পাকিস্তানে লকডাউন ভঙ্গকারীদের শাস্তি দেওয়ার ভিডিওকে ভারতের উত্তরপ্রদেশ রাজ্যের ঘটনা বলা হচ্ছে। ওই ফেসবুক পোস্টে দাবি করা হয়েছে উত্তরপ্রদেশের মুখ্যমন্ত্রী যোগী আদিত্যনাথ লকডাউন অমান্যকারীদের এই শাস্তির নিদান দিয়েছেন। সোশাল মিডিয়ায় ভাইরাল হওয়া ১৯ সেকন্ডের ভিডিওটিতে এক দল মুসলিম ব্যক্তিকে কানে হাত দিয়ে উবু হয়ে বসে মুরগির মতো লাফাতে লাফাতে একটি গাছের চারপাশে ঘুরপাক খেতে দেখা যাচ্ছে। ওই ভিডিওর নেপথ্য বেজে চলছে ব্যাঙ্গাত্মক মুরগির ডাকের সুর। ভিডিওটি ফেসবুকে শেয়ার করে বাংলাতে ক্যাপশনট লেখা হয়েছে, যোগী জি UP তে নতুন পোল্ট্রি ফার্ম খুলেছে। পোস্টটি দেখা যাবে এখানে। পোস্টটি আর্কাইভ করা আছে এখানে। ভিডিওটি একই বয়ানে ফেসবুকে ভাইরাল হয়েছে। মুসলিমদের কটাক্ষ করে একই ভিডিওটি ফেসবুকে অন্য ক্যাপশন সহ ভাইরাল হয়েছে। মুসলিম শাসকদের হাতে তৈরি ভারতের স্থাপত্যকীর্তির মালিকানা তাদের বলে অভিহিত করা হয়েছে। ভিডিওটি শেয়ার করে হিন্দিতে লেখা হয়েছে, লালকেল্লা, তাজমহল, কুতুবমিনারের মালিকদের এ কী দশা করলো করোনা (মূল হিন্দিতে ক্যাপশন: लालकिला ताजमहल कुतुबमीनार के मालिकों की क्या हालत कर दी इस कोरोना ने) পোস্টটি নীচে দেখুন। পোস্টটি আর্কাইভ করা আছে এখানে। আরও পড়ুন: পাকিস্তানের পুরনো ছবি শেয়ার করে মেটিয়াবুরুজে লকডাউন নীতি ভঙ্গ বলা হল তথ্য যাচাই বুম এই ভিডিওটির ব্যক্তিদের পোশাক দেখে প্রাথমিকভাবে পাকিস্তান বা কাশ্মীরের ঘটনা বলে ধরণা করে। পুলিশের লকডাউনে পাকিস্তানে শাস্তি উর্দুতে লিখে ফেসবুকে কিওয়ার্ড সার্চ করে ফেসবুক পোস্টের হদিস পায়। ২৮ মার্চ ২০২০ তারিখের ওই ফেসবুক পোস্টে এই ভিডিওকে মানশেহরা পুলিশের শাস্তির নিদান বলা হয়েছে। হাজারা নিউজ ২৪ এর ফেসবুক পাতায় এটিকে মানশেহরা পুলিশের লকডাউন ভাঙার শাস্তির কথা বলা হয়েছে। মানশেহরা পুলিশ ৩০মার্চ ২০২০ টুইট করে জানায়, বিষয়টি নিয়ে ডিআইজি হাজারা ও ডিপিও মানশেহরাকে বিজ্ঞপ্তি জারি করা হয়েছে। অন্য থানা যেন এই ধরণের শাস্তি না দেয় তারও নির্দেশ দেওয়া হয়েছে। তদন্ত চলছে, এই ব্যাপারে অবহিত করা হবে। DIG hazara or DPO mansehra ny already is waqiya ka notice b liya hy...or ainda sy kisi b thany main is tarha ki punishment dainy sy baz rehny ka b kaha hy...enquiry ho rage hy jald ap ko agaa karen gy — Mansehra Police Official (@MansehraO) March 30, 2020 ভারতের বিভিন্ন রাজ্যতে লকডাউন ভঙ্গকারীদের শাস্তির নিদান হিসেবে ওঠবোস ও ব্যঙ লাফানো করিয়ে পুলিশের মিঠেকড়া শাস্তি কিংবা কিংবা গোলাপ ফুল দিয়ে গান্ধীগিরির খবর মিলেছে। আরও পড়ুন: সম্পর্কহীন মর্মান্তিক এক পারিবারিক বিয়োগান্তক ঘটনাকে লকডাউনের সঙ্গে জোড়া হল Updated On: 2020-04-07T20:48:32+05:30 Claim Review : ভিডিওর দাবি ভারতে লকডাউন ভঙ্গকারী মুসলিমদের শাস্তি দেওয়া হচ্ছে Claimed By : Facebook Posts Fact Check : False Mansehra Pakistan Uttar Pradesh Yogi Adityanath Punishment Police Lockdown Violation Violators COVID-19 COronavirus India বুমের হোয়াটসঅ্যাপ হেল্পলাইন ছবি কিংবা ভিডিও সঠিক কিনা তা যাচাই করতে চান? আমাদের পাঠান +৯১ ৭৭০০৯০৬৫৮৮ বুম এখন টেলিগ্রামেও পাওয়া যাবে আমাদের সর্বশেষ তথ্য যাচাই প্রতিবেদন ও অন্যান্য আপডেট পড়ার জন্য এখানে ক্লিক করুন Show Full Article Next Story

article_url: https://bangla.boomlive.in/fake-news/video-of-punishing-covid-19-lockdown-violators-in-pakistan-falsely-shared-as-india-7584