ক’ৰনা ভাইৰাছ ৰোগৰ সংক্ৰমণৰ প্ৰতি লক্ষ্য ৰাখি ভাৰত চৰকাৰে চৰকাৰী চাকৰিয়ালৰ অৱসৰৰ বয়স ৫০ বছৰলৈ হ্ৰাস কৰিব নেকি? Coronavirus False Social April 27, 2020April 27, 2020Manjori BorkotokyLeave a Comment on ক’ৰনা ভাইৰাছ ৰোগৰ সংক্ৰমণৰ প্ৰতি লক্ষ্য ৰাখি ভাৰত চৰকাৰে চৰকাৰী চাকৰিয়ালৰ অৱসৰৰ বয়স ৫০ বছৰলৈ হ্ৰাস কৰিব নেকি? চীন দেশৰ ৱুহান নামৰ ঠাইখনৰ পৰা সংক্ৰমিত হোৱা ক’ৰনা ভাইৰাছ ৰোগত ভুগি সমগ্ৰ বিশ্বতে এতিয়ালৈকে দুই লাখতকৈ অধিক মানুহৰ মৃত্যু হৈছে আৰু প্রায় ২৯.৭ লাখ মানুহ আক্রান্ত হৈ আছে । বিশ্বৰ আন দেশৰ লগতে ভাৰতত এতিয়ালৈকে ২৬ হেজাৰতকৈ অধিক ৰোগী চিনাক্ত হৈছে আৰু ৮২৬ জনৰ মৃত্যু হৈছে । অসমতো ৩৬জন ৰোগী ইতিমধ্যে চিনাক্ত হৈছে আৰু এজনৰ মৃত্যু হৈছে । এই ভয়ানক ৰোগৰ সংক্ৰমণ ৰোধিবলৈ ভাৰতত ২১ দিনৰ লক ডাউন ঘোষণা কৰা হৈছিল যি যোৱা ১৪ এপ্ৰিল, ২০২০ তাৰিখে সমাপ্ত হ’লহেঁতেন কিন্ত পৰিস্থিতিৰ প্ৰতি লক্ষ্য ৰাখি প্ৰধান মন্ত্ৰী নৰেন্দ্ৰ মোদীয়ে সেইয়া ৩ মে’, ২০২০ পৰ্য্যন্ত বঢ়াই দিছে । এনে সময়তে ক’ৰনা ভাইৰাছ আৰু লক ডাউন সম্বন্ধীয় বিভিন্ন ফেচবুক পোষ্ট আৰু হোৱাটচ এপ্প মেছেজ ভাইৰেল হৈ পৰিছে । ইয়াৰে বহুতো ভুৱা বুলি জানিব পৰা গৈছে । এনে এক ৱেবলিংক/বাতৰি হোৱাটচ এপ্প ফৰৱাৰ্ডৰ জৰিয়তে সমগ্র দেশৰ লগতে অসমতো ভাইৰেল হৈ পৰিছে । বাতৰিটোত দাবী কৰা হৈছে যে ক’ৰনা ভাইৰাছ ৰোগৰ সংক্ৰমণৰ প্ৰতি লক্ষ্য ৰাখি ভাৰত চৰকাৰে চৰকাৰী চাকৰিয়ালৰ অৱসৰৰ বয়স ৫০ বছৰলৈ হ্ৰাস কৰাৰ সিদ্ধান্ত লৈছে । এই সিদ্ধান্তৰ কাৰণ হিচাবে বিভিন্ন কথা বাতৰিটোত বিস্তাৰিত ভাৱে লিখা আছে । উক্ত বাতৰিটোৱে অসমত চাঞ্চল্যৰ সৃষ্টি কৰিছে । দা সেন টাইমছ নামৰ ৱেব পৰ্টেলটোত এই বাতৰিটো ২৫ এপ্ৰিল, ২০২০ তাৰিখে প্ৰকাশ পাইছিল । সঁচাকৈ ভাৰত চৰকাৰে হঠাৎ ইমান বৃহৎ সিদ্ধান্ত লৈছে নেকি? সত্য কি? জানোঁ আহক । প্ৰণালী প্ৰথমে আমি এই বিষয়ে সাধাৰণ কিছুমান কীৱৰ্ডছ ব্যৱহাৰ কৰি অনলাইন চাৰ্ছ কৰিলোঁ আৰু পিআইবি’ৰ অফিচিয়েল ফেক্ট চেক টুইটাৰ হেণ্ডেলৰ পৰা এই বিষয়ে এক স্পষ্টীকৰণ দিয়া দেখিলোঁ । টুইটাৰ লিংক । সংৰক্ষিত লিংক টুইটটোত স্পষ্টকৈ লিখা আছে যে ভাৰত চৰকাৰে চৰকাৰী চাকৰিয়ালৰ অৱসৰৰ বয়স ৫০ বছৰলৈ হ্ৰাস কৰাৰ সম্পৰ্কে কোনো প্লেন কৰা নাই বা কোনো আলোচনাও কৰা নাই । উক্ত ভাইৰেল বাতৰিটো ভুৱা বুলি স্পষ্টকৈ টুইটটোত লিখা আছে । আমি এই বিষয়ে কীৱৰ্ডছ ব্যৱহাৰ কৰি আৰু গুগল চাৰ্ছ কৰাত ইক’নমিক টাইমছ নামৰ ৰাষ্ট্ৰীয় বাতৰি কাকতৰ ৱেবচাইটত এই সম্পৰ্কে ২৭ এপ্ৰিল, ২০২০ তাৰিখে প্ৰকাশিত এক বাতৰি দেখা পালোঁ । বাতৰিটোত লিখা আছে যে কেন্দ্ৰীয় মন্ত্ৰী জিতেন্দ্ৰ সিংৰ বক্তব্য মতে চৰকাৰে এনে কোনো সিদ্ধান্ত লোৱা নাই বা আলোচনাও কৰা নাই । ক’ৰনা ভাইৰাছ ৰোগৰ আতংকৰ সময়ত কিছুমান মানুহে উদ্দেশ্যেপ্ৰণোদিত ভাৱে এনে মিছা বাতৰি প্ৰচাৰ কৰি থকাটো দুৰ্ভাগ্যজনক বুলি তেওঁ লগতে মন্তব্য কৰে । বাতৰিটো সম্পূৰ্ণ ৰূপত পঢ়ক ইয়াত । ফলাফল উক্ত ভাইৰেল বাতৰিটো ভুৱা হয় আৰু ভাৰত চৰকাৰে এনে কোনো সিদ্ধান্ত লোৱা নাই বা আলোচনাও কৰা নাই । কিছুমান মানুহে উদ্দেশ্যেপ্ৰণোদিত ভাৱে এনে মিছা বাতৰি প্ৰচাৰ কৰিছে । Title:ক’ৰনা ভাইৰাছ ৰোগৰ সংক্ৰমণৰ প্ৰতি লক্ষ্য ৰাখি ভাৰত চৰকাৰে চৰকাৰী চাকৰিয়ালৰ অৱসৰৰ বয়স ৫০ বছৰলৈ হ্ৰাস কৰিব নেকি? Fact Check By: Manjori Borkotoky Result: False Tagged CoronavirusCOVID 19GoIGovernment JobGovernment of IndiaRetirementTKBSEN

article_url: https://assamese.factcrescendo.com/has-goi-reduced-retirement-age-for-govt-employees-to-fifty-due-to-covid/