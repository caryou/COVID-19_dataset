মিথ্যে: ভিডিওতে একজন মুসলমান করোনাভাইরাস ছড়াতে পাঁউরুটিতে থুতু দিচ্ছে বুম দেখে ভিডিওটি ২০১৯ সালের সেপ্টেম্বরের। ফিলিপিন্সে এক ব্যক্তি বাতিল পাঁউরুটির প্যাকেট থেকে পাঁউরুটির স্লাইস সরিয়ে রাখছেন। তাঁকে থুতু ছেটাতে দেখা যাচ্ছে না। By - Sumit Usha Loading... | 14 April 2020 6:29 AM GMT ছমাস আগে ফিলিপিন্সে তোলা একটি ভিডিওতে একজন ডেলিভারিম্যানকে পাঁউরুটির গাড়িতে রাখা প্যাকেট থেকে স্লাইস বার করে আবার প্যাকেটে ঢোকাতে দেখা যাচ্ছে। এই ভিডিওটি সাম্প্রদায়িক রঙ ছড়িয়ে শেয়ার করা হচ্ছে> বলা হচ্ছে, একজন মুসলমান নাকি করোনাভাইরাস ছড়ানর উদ্দেশ্যে পাঁউরুটিতে থুতু ছেটাচ্ছে। এক মিনিটের ওই ভিডিওর ক্যাপশনে দাবি করা হয়েছে, এই জিহাদিরা পাঁউরুটির প্যাকেট খুলে তাতে থুতু ছেটায়। করোনা ছড়াতে তারা কোনও উপায়ই বাদ দিচ্ছে না। কতদিন আপনারা নিরাপদ থাকবেন? (হিন্দিতে লেখা ক্যাপশন: इन जिहादियों ने ब्रेड के पैकिट खोल खोल कर थूक लगाया | कोरोना फैलाने में ये कोई कमी नही छोड़ रहे | कहाँ तक बचोगे) ভিডিও ক্লিপটিতে একজনকে দেখা যাচ্ছে পিছন থেকে। একটি ডেলিভারি ট্রাক থেকে উনি পাঁউরুটির প্যাকেট বার করছেন। একটা প্যাকেট থেকে পাঁউরুটির কয়েকটা স্লাইস বার করে, প্যাকেটটি উনি আবার বন্ধ করে রেখে দিচ্ছেন। ভিডিওটিতে তাঁকে আরও কয়েকটি প্যাকেট থেকে একই ভাবে স্লাইস বার করে প্যাকেটগুলি আবার বন্ধ করে রেখে দিতে দেখা যায়। আরও পড়ুন: মুম্বইয়ের ভিডিওকে বলা হল ইন্দোরে ডাক্তার হামলার জেরে পুলিশি প্রত্যাঘাত প্যাকেটগুলি এক ধরনের তার দিয়ে বাঁধা। প্যাকেট খুলে পাঁউরুটির স্লাইস বার করার সময়, উনি ওই তার দাঁত দিয়ে ধরে থাকেন। পরে আবার ওই তার দিয়ে প্যাকেটগুলি বেঁধে দেন। তাঁর ওই কাজ দেখে ভুল বশত মনে হয়েছে উনি পাঁউরুটিতে থুতু লাগাচ্ছেন। ভাইরাল ভিডিওটির স্ক্রিনশট নীচে দেওয়া হল। পোস্টটি আর্কাইভ করা আছে এখানে। আরও পড়ুন: মিথ্যা: ভিডিও দেখায় করোনাভাইরাস ছড়াতে মুসলিমরা বাসনকোসন চাটছে তথ্য যাচাই বুম ভিডিওটির স্ক্রিনশট নিয়ে রিভার্স সার্চ করে। আমরা দেখতে পাই ২০১৯ সালের সেপ্টেম্বর মাসে একই ভিডিও বিভিন্ন ইউটিউব চ্যানেলে আপলোড করা হয়েছিল। বিভিন্ন খবরের পোর্টালেও বিষয়টি নিয়ে খবর প্রকাশিত হয়েছিল। ফিলনিউজ.পিএইচ-এ প্রকাশিত একটি রিপোর্টের সন্ধান পায় বুম। সেখানে বলা হয়, ভিডিওটি গত বছর ফিলিপিন্সে রেকর্ড করা হয়। রিপোর্টে আরও বলা হয়, গার্ডেনিয়া বেকারির ওই ডেলিভারিম্যানকে পাঁউরুটির প্যাকেট নিয়ে কারসাজি করতে দেখা যায় ক্যামেরায়। রিপোর্টে দাবি করা হয় যে, ওই ব্যক্তি পাঁউরুটির প্যাকেট থেকে স্লাইস চুরি করছিলেন। ওই ঘটনা সংক্রান্ত অন্যান্য রিপোর্টও দেখে বুম। অন্য একটি লেখায় বলা হয়, ঘটনাটি সম্পর্কে গার্ডেনিয়া তদন্ত শুরু করে। ব্যক্তিটির টি-শার্টে যে লোগো ছিল সেটি গার্ডেনিয়া ফিলিপিনসের লোগোর সঙ্গে মিলে যায়। গার্ডেনিয়া ফিলিপিনস তাদের ফেসবুক পেজে এই ব্যাপারে একটি বিবৃতিও দেয়। গার্ডেনিয়া পরে জানায় যে, যে সব প্যাকেট থেকে পাঁউরুটির স্লাইস বার করা হচ্ছিল, সেগুলি বাতিল-হওয়া প্যাকেট। আরও একটি বিবৃতি দিয়ে, কম্পানি বিষয়টি সম্পর্কে বিভ্রান্তি কাটাতে চেষ্টা করে। কম্পানির বিবৃতিটি নীচে দেওয়া হল। বিবৃতিটি থেকে স্পষ্ট হয়ে যায় যে, ওই ঘটনাটির কোনও সাম্প্রদায়িক তাৎপর্য নেই। আরও পড়ুন: পুলিশের গায়ে থুতু ছেটানোর ভিডিওটির সঙ্গে কোভিড-১৯ এর কোনও সম্পর্ক নেই Updated On: 2020-04-14T12:04:37+05:30 Claim Review : Claimed By : Unknown Fact Check : False Bread Spitting Philippines Coronavirus Muslims COVID-19 Viral Video Fake News Gardenia Philippines বুমের হোয়াটসঅ্যাপ হেল্পলাইন ছবি কিংবা ভিডিও সঠিক কিনা তা যাচাই করতে চান? আমাদের পাঠান +৯১ ৭৭০০৯০৬৫৮৮ বুম এখন টেলিগ্রামেও পাওয়া যাবে আমাদের সর্বশেষ তথ্য যাচাই প্রতিবেদন ও অন্যান্য আপডেট পড়ার জন্য এখানে ক্লিক করুন Show Full Article Next Story

article_url: https://bangla.boomlive.in/fake-news/false-video-shows-muslim-man-spitting-on-bread-to-spread-coronavirus-7668