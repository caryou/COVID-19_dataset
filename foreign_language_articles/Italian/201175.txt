Fuori Contesto Questa foto di Conte, Merkel e Macron mentre bevono un drink è reale, ma non c’entra con la Covid-19 By Andrea Zitelli 20 Luglio 2020 19.79k 0 Comments Il 19 luglio 2020 su Facebook è stata pubblicata una foto che mostra il presidente del Consiglio Giuseppe Conte, la cancelliera tedesca Angela Merkel e il presidente della Repubblica francese Emmanuel Macron seduti attorno ad un tavolo mentre bevono delle bevande e chiacchierano insieme ad altre persone. Lo scatto è accompagnato da un commento scritto da chi ha pubblicato il contenuto in cui si sostiene che la scena si sarebbe verificata durante la pandemia da Covid-19. Si legge: «se il virus è così mortale perché non usano ne mascherine ne distanziamento ? Forse perché sono consapevoli che alla fin fine non è poi così distruttivo come ce lo raccontano loro. Gente sveglia !!! In una reale pantemie questo assembramento li porterebbe alla morte». Questo contenuto è fuorviante e veicola una notizia falsa. Immagine pubblicata su Facebook il 19 luglio 2020 – Fuori contesto La foto è vera, ma non mostra Conte, Merkel e Macron intorno a un tavolo con altre persone durante la pandemia di Covid-19. L’immagine infatti è stata pubblicata originariamente dal presidente del Consiglio il 19 ottobre 2018 e mostra un incontro in un albergo in centro a Bruxelles, avvenuto dopo una cena durante il vertice Asia Europa (ASEM) di due anni fa. Condividi: WhatsApp Tweet E-mail Articoli correlati Tags: #verabot, Angela Merkel, Covid-19, Emmanuel Macron, giuseppe conte, nuovo coronavirus sars-cov-2

article_url: https://facta.news/fuori-contesto/2020/07/20/questa-foto-di-conte-merkel-e-macron-mentre-bevono-un-drink-e-reale-ma-non-centra-con-la-covid-19/