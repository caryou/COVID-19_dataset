Immagine Modificata Questa foto non mostra le fibre di una mascherina e il nuovo coronavirus visti al microscopio By Andrea Zitelli 4 Maggio 2020 6.6k 10 Comments Il 29 aprile su Facebook è stata pubblicata una foto che mostra dei filamenti bianchi o trasparenti e, tra questi, si scorge una macchia rossa messa in evidenza da un cerchio dello stesso colore e probabilmente realizzato con un programma che permette la modifica delle immagini. La foto è accompagnata da un commento in cui si sostiene che quelle in foto sarebbero le «fibre delle mascherine» e il «puntino rosso» sarebbe «il virus» ingrandito al microscopio. Questa notizia è falsa. La foto in questione è stata modificata. L’immagine originale circola in rete dal 2017 e mostra in realtà delle fibre di cotone osservate al microscopio. Non c’è alcun collegamento con le mascherine utilizzate contro la diffusione del nuovo coronavirus SARS-CoV-2, come si può verificare qui e qui. Inoltre, nella foto originale non compare il puntino rosso che, stando a quanto pubblicato su Facebook, corrisponderebbe al «virus». Questo significa che è stato aggiunto in un secondo momento con un programma di grafica. Stessa cosa che è successa per il cerchio rosso che lo mette in evidenza. Condividi: WhatsApp Tweet E-mail Articoli correlati Tags: #verabot, coronavirus SARS-CoV-2, Covid-19, mascherine, nuovo coronavirus

article_url: https://facta.news/immagine-modificata/2020/05/04/no-questa-foto-non-mostra-le-fibre-di-una-mascherina-e-il-nuovo-coronavirus-visti-al-microscopio/