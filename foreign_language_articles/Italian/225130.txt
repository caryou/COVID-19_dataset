ANSA.it Sardegna Coronavirus: scambiato per cinese, botte Coronavirus: scambiato per cinese, botte Cagliari, al vaglio dei carabinieri i filmati delle telecamere © ANSA +CLICCA PER INGRANDIRE Redazione ANSA CAGLIARI 07 febbraio 202013:53 News Suggerisci Facebook Twitter Altri Stampa Scrivi alla redazione Lo hanno insultato e scambiandolo per un cittadino cinese lo hanno picchiato. È accaduto durante la notte a bordo del bus del Ctm della linea 9 che dal centro di Cagliari porta ad Assemini. Vittima un cameriere filippino di 31 anni, attualmente ricoverato allospedale Brotzu con una prognosi di 30 giorni per un trauma facciale. Il giovane alle 3:45 è salito sul mezzo pubblico per dirigersi ad Assemini. A bordo, secondo quanto da lui denunciato ai militari dellArma, si trovavano tre ragazzi che lo avrebbero insultato. Lo avrebbero provocato e, confondendolo per un cittadino cinese e accusandolo di aver portato il coronavirus, lo hanno colpito al volto. I tre sono poi scesi dal mezzo e sono fuggiti. Il 31enne è sceso alla fermata, ha raggiunto labitazione di unamica per chiedere aiuto ed è stato accompagnato in ospedale. Sono stati i medici a chiamare il 112. Sul posto sono intervenuti i carabinieri del Radiomobile ella Compagnia di Cagliari che hanno raccolto la testimonianza della vittima ed effettuato un sopralluogo alla fermata del bus, dove sono state trovate tracce di sangue. Al vaglio i filmati delle telecamere a bordo del mezzo pubblico. RIPRODUZIONE RISERVATA © Copyright ANSA Condividi Suggerisci Facebook Twitter Linkedin Mail Ottieni il codice embed

article_url: http://www.ansa.it/sardegna/notizie/2020/02/07/coronavirus-scambiato-per-cinese-botte_be83e589-2a69-4588-861c-964f9142e1fe.html