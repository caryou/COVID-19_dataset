Fuori Contesto Questo video non mostra una «mamma disperata» in Italia durante la pandemia da Covid-19 By Andrea Zitelli 29 Maggio 2020 16.48k 0 Comments Il 23 maggio su Facebook è stato pubblicato un post con un link ad un video caricato su Youtube e intitolato: «Questa che piange è una mamma disperata, senza casa e lavoro». Le immagini sono accompagnate da un commento in cui si sostiene che questo «governo..di Cialtroni invece di aiutare gli Italiani pensano meglio di IMPORTARE l’AFRICA». Questa notizia è fuorviante. Il video è reale ma risale a tre anni fa e non c’entra nulla con l’emergenza Covid-19 e con la gestione del governo Conte II delle relative difficoltà economiche e sociali. Se si clicca sul video in questione, infatti, si scopre che è stato pubblicato su Youtube il 17 marzo 2017. Le immagini si riferivano alla difficile situazione economica e abitativa di una madre e di sua figlia in Campania, come si può leggere qui. Condividi: WhatsApp Tweet E-mail Articoli correlati Tags: #verabot, coronavirus SARS-CoV-2, Covid-19, governo Conte II

article_url: https://facta.news/fuori-contesto/2020/05/29/questo-video-non-mostra-una-madre-disperata-in-italia-durante-la-pandemia-da-covid-19/