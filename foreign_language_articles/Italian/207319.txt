FACT-CHECKING : Coronavirus • Fake news • Sanità Coronavirus. La bufala del dottore italiano arrestato per aver ucciso 3000 pazienti Covid-19 2 Aprile 2020 - 16:35 di David Puente All’estero qualcuno si sta divertendo a diffondere bufale sulla situazione italiana Il 2 aprile 2020 l’account Twitter «Hey, teacher» ha pubblicato alcuni screenshot con presunte «notizie» da verificare. Di che genere? A quanto pare in Inghilterra qualcuno sta condividendo fake news sul Coronavirus in Italia: Da Londra mi chiedono di smentire notizie secondo le quali in Italia la gente lancia denaro dalle finestre perché dopo il covid non avrà più valore e i medici vengono arrestati per omicidio colposo da gente vestita come il ranger di Yoghi e Bubu. Mi sto facendo molte domande. Il dottore italiano arrestato per omicidio? Una bufala La prima immagine riguarda un presunto articolo dal titolo «Italy arrest Doctor for intentionally killing over 3,000 coronavirus patients» pubblicato dal sito N5ti.com: Lo screenshot che circola con la notizia falsa. L’articolo esiste e riporta una vera e propria bufala: An Italian doctor at the center of the country’s fight against coronavirus has been charged with murder after authorities found out that he is responsible for over 3,000 coronavirus-related deaths. Dr. Sergio Kerr, who is a known member of the Italian opposition Democratic Party, is found to have ignored the approved medical procedures for treating coronavirus patients. A state prosecutor tells court that Dr. Sergio administered Benadryl, Ditropan and doxepin which are anticholinergic medications which worsen pneumonia. L’articolo parla di un medico di nome «Sergio Kerr» che sarebbe, sempre secondo l’articolo bufala, membro del Partito Democratico (definendolo partito di opposizione, quando invece faparte dell’attuale Governo). Non risulta nessun caso del genere in Italia e il nome del medico risulta inoltre inventato. L’immagine usata per l’articolo bufala, inoltre, riguarda l’arresto di un tal Dr. Eric Jones arrestato negli Stati Uniti nel 2014. L’articolo del 2014 con la foto utilizzata per la bufala nel 2020. Purtroppo la bufala sta circolando anche all’estero, come possiamo vedere nello screenshot sotto riportato con l’articolo pubblicato dal sito Theindependentghana.com. La fonte? Il sito N5ti.com. L’articolo del sito ghanese. La cosa interessante è che il sito N5ti.com non si limita agli articoli in inglese, vengono pubblicati anche in altre lingue come l’italiano. Le altre immagini In un tweet successivo @HMQeenBee riporta lo screenshot di una chat di Whatsapp dove viene riportata la foto di una strada piena di banconote con il seguente commento: «Italian money thrown out…». A parte il fatto di parlare di «soldi italiani» quando abbiamo l’Euro, le foto sarebbero state scattate in Venezuela. Ecco un post Facebook del 22 marzo 2019 di Steve Hulett dove troviamo una delle foto del primo tweet di @HMQeenBee: Le altre foto le troviamo pubblicate dall’account Twitter @descifraguerra il 12 marzo 2019: Risulta evidente che non si tratta di banconote buttate per strada dagli italiani. Ringrazio «Ehy, teacher» per aver segnalato questi screenshot. Open.online is working with the CoronaVirusFacts/DatosCoronaVirus Alliance, a coalition of more than 100 fact-checkers who are fighting misinformation related to the COVID-19 pandemic. Learn more about the alliance here (in English) Leggi anche: Perché «megadosi» di vitamina C non hanno efficacia contro il Coronavirus [Aggiornato] Coronavirus. Attenzione! Il Governo non ha autorizzato «l’ora d’aria» per far uscire i vostri figli Coronavirus. Il messaggio Whatsapp dei 1000 euro al mese a famiglia per tutta la durata dell’emergenza. Una burla Coronavirus. Il 5G penetra nelle cellule indebolendo il sistema immunitario? No! Coronavirus. Salvini propone di stampare moneta e cita come esempio la Svizzera, ma sbaglia Coronavirus. I test rapidi Covid-19 sono affidabili? No! Qualcuno sfrutta l’emergenza e i siti vengono oscurati Coronavirus, i dati della Lombardia: diminuiscono contagi e ricoveri in terapia intensiva Coronavirus, il sito dell’Inps di nuovo in tilt al secondo giorno di assalto per i bonus. Ed è una pioggia di polemiche Sono 1.431 i pazienti guariti in un giorno, ma crescono i morti per Coronavirus: 760 da ieri, quasi 14 mila vittime in Italia – Il bollettino della Protezione civile David Puente

article_url: https://www.open.online/2020/04/02/coronavirus-la-bufala-del-dottore-italiano-arrestato-per-aver-ucciso-3000-pazienti-covid-19/