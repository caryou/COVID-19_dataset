ATTUALITÀ Cina • Coronavirus • Donald Trump • Sanità • USA Coronavirus, perché si parla di «seconda ondata» dell’epidemia e perché non dobbiamo abbassare la guardia 2 Aprile 2020 - 06:40 di David Puente Dopo i primi dati positivi possiamo abbassare la guardia? Se non stiamo attenti il timore è l’arrivo di una seconda ondata, anche in autunno Uno dei timori riguardo la pandemia causata dal nuovo Coronavirus è l’arrivo di una «seconda ondata» di contagi e dunque un ritorno all’emergenza dopo i tanti sacrifici fatti. Questa eventualità risulterebbe duplice e potrebbe essere generata abbassando la guardia o con un ritorno il prossimo autunno. Chi potrebbe rischiare di dover affrontare una «seconda ondata», per negligenza o per eccessiva fiducia, è la Cina. Da una parte abbiamo un sistema che aveva negato il pericolo arrestando 8 persone – tra questi Li Wenliang, il «medico eroe» deceduto il 7 febbraio scorso – che denunciarono i rischi che correva la popolazione cinese. Da un’altra parte abbiamo un’eccessiva fiducia che potrebbe far pensare di essere usciti dal tunnel con un conseguente calo dei test effettuati sulla popolazione. Lo scenario peggiore potrebbe essere quello della propaganda a favore di un rilancio economico che porti a nascondere eventuali seconde ondate locali. Nonostante ciò, il Primo ministro cinese Li Keqiang avrebbe avvertito le amministrazioni locali invitandole a non abbassare la guardia e di «non nascondere» eventuali casi riscontrati. Test effettuati sui cittadini di Wuhan. 1 aprile 2020 C’è anche il problema degli asintomatici che, come riportato dal China.caixin.com citando una fonte del CDC cinese, potrebbero ancora diffondere il virus. Purtroppo la questione degli asintomatici non è ancora stata «presa troppo sul serio» tanto che le infezioni asintomatiche non sarebbero state conteggiate come casi confermati. Secondo un articolo del 22 marzo pubblicato dal South China Morning Post, il numero dei «portatori silenziosi» potrebbe toccare le 43 mila unità. A parlare di un eventuale ritorno stagionale è Anthony Fauci, lo scienziato e immunologo conosciuto per il suo impegno contro l’AIDS fin dai tempi dell’amministrazione Reagan, ma conosciuto oggi come il «correttore di Donald Trump» e come quello che mostra in diretta un bel «facelpalm» quando il Presidente americano dice qualcosa di sbagliato. Lo stesso Fauci ha raccontato che le modifiche che fornisce ai discorsi del presidente sul Coronavirus vengono quasi sempre ignorate. Anthony Fauci (a destra) mentre Donald Trump (a sinistra) lascia la conferenza stampa del 26 marzo 2020 Fauci è diventato la figura di riferimento – credibile – nell’amministrazione americana, travolto nel bene o nel male dall’amministrazione trumpiana. Rispetto a Donald Trump, Fauci è propenso non solo a misure restrittive e più durature nel contrasto al virus, ma si è rivelato anche pessimista per certi aspetti. Ad esempio, in merito al vaccino ha affermato che potrebbe sì arrivare, ma che potrebbero non esserci dosi sufficienti per tutti. Le vaccinazioni rimangono un elemento fondamentale per il contrasto alla pandemia e secondo Fauci bisogna accelerare la ricerca per far fronte al rischio di una seconda ondata, se non addirittura un ritorno ciclico e stagionale, una possibilità valutata dal fatto che – sempre secondo quanto dichiarato da Fauci – si iniziano a riscontrare casi di contagio nell’emisfero australe con l’arrivare della stagione invernale: And the reason I say that is that what we’re starting to see now in the Southern Hemisphere – in southern Africa and in the Southern Hemisphere countries – is that we’re having cases that are appearing as they go into their winter season, If, in fact, they have a substantial outbreak, it will be inevitable that we need to be prepared that we’ll get a cycle around here the second time. Potremmo gioire e raccogliere i frutti degli sforzi messi in campo per affrontare la pandemia, ma non dobbiamo mollare la presa tanto facilmente di fronte alle prime buone notizie, altrimenti rischiamo di dover ricominciare da capo. Il tutto in attesa di un vaccino efficace, di conoscenze più approfondite sugli asintomatici, sui tempi della convalescenza e dell’effettiva immunità, per ridurre eventuali rischi. Il parere degli esperti: Coronavirus, parla il primario del Sacco. Galli: «Virus imprevedibile, una persona sola può infettarne molte» Ricciardi (Oms): «Coronavirus più letale dell’influenza. Per il vaccino servono due anni» Coronavirus, aumentare i test dai tamponi potrebbe aiutare a frenare i contagi? – L’intervista Un mese di Covid-19: «Ne usciremo anche grazie a chi è guarito e non si ammala più» – L’intervista Coronavirus, i numeri in chiaro. Il matematico Sebastiani: «In Lombardia raggiunto il picco in 9 province su 12, ma Milano non frena» – La videointervista Coronavirus, a rischio la salute mentale di medici e infermieri. «Bisogna reclutare gli psicologi per gli ospedali» – L’intervista Coronavirus, i numeri in chiaro. Il dottor Pregliasco: «Ora è fondamentale insistere: sarà una Pasqua chiusa» – La videointervista Coronavirus, il primario del Sacco di Milano: «Così abbiamo dimostrato che non è nato in laboratorio» Coronavirus. Come sono nate le teorie di complotto sulla creazione in laboratorio e perché sono infondate Leggi anche: Coronavirus, un raggio di sole su Bergamo. L’ospedale di alpini e volontari finito in 7 giorni: «La gente come noi non molla mai» – Il video Coronavirus, infermieri eroi? Sì, ma con stipendi miseri. E per chi lavora in terapia intensiva l’indennità è di 28 euro al mese Ma a Napoli c’è anche un’eccellenza nella lotta contro il Coronavirus: il Cotugno Il sito dell’Inps è stato attaccato dagli hacker? A quanto pare no! Ecco cosa potrebbe essere successo Coronavirus, l’Ue verso la “cassa integrazione europea”: la proposta di Ursula von der Leyen. Dramma in Spagna: 7719 casi in un giorno Coronavirus, tutte le notizie della notte: negli Usa 884 morti in 24 ore, mai così tanti. Ora le vittime sono più di 5mila Ursula von der Leyen chiede scusa all’Italia: «Ora vi aiuteremo. Subito 100 miliardi per una cassa integrazione europea» Ursula von der Leyen chiede scusa all’Italia: «Ora vi aiuteremo. Subito 100 miliardi per una cassa integrazione europea» Coronavirus, in Lombardia è ancora rimpallo di accuse. Sala: «Le mascherine sono un diritto», Fontana: «Da Roma solo briciole» David Puente

article_url: https://www.open.online/2020/04/02/coronavirus-perche-seconda-ondata-epidemia-non-abbassare-guardia/