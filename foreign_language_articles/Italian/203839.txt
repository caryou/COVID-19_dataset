Fuori Contesto La foto che mostra Giuseppe Conte mangiare in una mensa affollata è stata scattata a novembre 2019 By Andrea Zitelli 30 Aprile 2020 13.46k 6 Comments Il 30 aprile su Facebook è stata pubblicata una foto che mostra il presidente del Consiglio Giuseppe Conte seduto a tavola con molte altre persone in quella che sembra una mensa. La foto è accompagnata da un commento in cui si sostiene che la scena si sarebbe verificata la sera del 29 aprile in un ristorante senza che si specificata la località. Si legge: «Questi sono i coglioni che dicono a noi di mantenere le distanze». Il riferimento è alle misure di distanziamento sociale e al divieto di fare assembramenti a causa dell’emergenza Covid-19. Questa notizia è falsa. La foto è vera ma non è stata scattata ad aprile 2020 durante il lockdown italiano causato dalla diffusione del nuovo coronavirus nel nostro Paese. Le immagini, in realtà, risalgono al 25 novembre 2019, quando il presidente del Consiglio si è recato in visita allo stabilimento FCA di Melfi, in Basilicata. In questa occasione Conte ha mangiato in mensa con gli operai della fabbrica, come si può verificare qui. Condividi: WhatsApp Tweet E-mail Articoli correlati Tags: Coronavirus, coronavirus SARS-CoV-2, Covid-19, giuseppe conte

article_url: https://facta.news/fuori-contesto/2020/04/30/la-foto-che-mostra-giuseppe-conte-mangiare-in-una-mensa-affollata-e-stata-scattata-a-novembre-2019/