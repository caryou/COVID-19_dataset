ANSA.it Sicilia Ecatombe di Lampedusa, arrivano i primi fermi e avvisi garanzia Ecatombe di Lampedusa, arrivano i primi fermi e avvisi garanzia Le indagini hanno svelato atrocità come torture e stupri di gruppo Le bare dei migranti nellhangar di Lampedusa +CLICCA PER INGRANDIRE Redazione ANSA PALERMO 01 luglio 201412:55 News Suggerisci Facebook Twitter Altri Stampa Scrivi alla redazione Notizie Correlate Barcone con trenta cadaveri. Lega choc contro il governo Archiviato in Le indagini sul tragico naufragio a Lampedusa il 3 ottobre 2013 hanno fatto scoprire agli investigatori continue violenze fisiche e reiterate torture che hanno subito numerosi migranti, nonché i ripetuti stupri, anche di gruppo, cui sono state sottoposte diverse donne. Lo dice la polizia di Stato. Personale del Servizio centrale operativo e delle Squadre Mobili di Palermo ed Agrigento stanno eseguendo 9 decreti di fermo e 5 informazioni di garanzia nelle province di Agrigento, Catania, Milano, Roma e Torino nellambito dellinchiesta sulla strage di Lampedusa del 3 ottobre del 2013, quando morirono 366 migranti. I provvedimenti sono stati emessi dalla Dda di Palermo nei confronti di altrettanti soggetti ritenuti responsabili, a vario titolo, dei reati di associazione per delinquere, nonché di favoreggiamento dellimmigrazione e della permanenza clandestina, aggravati dal carattere transnazionale del sodalizio malavitoso. Le indagini, avviate dopo il tragico naufragio avvenuto il 3 ottobre 2013 al largo di Lampedusa e nel quale persero la vita almeno 366 migranti, hanno consentito di ricostruire le rotte e le tappe intermedie (caratterizzate spesso da stupri di massa e segregazioni) di quello e di numerosi altri terribili viaggi della speranza compiuti da centinaia di migranti, spinti e sfruttati durante le peregrinazioni, dai componenti di un pericoloso network malavitoso transnazionale, composto da soggetti eritrei, etiopi e sudanesi, i cui principali esponenti sono anchessi destinatari del provvedimento restrittivo. Anche attraverso mirate attività tecniche è stato possibile verificare come lattività di reclutamento e trasporto in Italia di consistenti flussi di migranti trovasse un importante appendice nel nostro Paese in attive ed efficienti cellule eritree, capaci di favorire la permanenza degli extracomunitari e prepararne lapprodo in altri stati del nord Europa e del Nord America. RIPRODUZIONE RISERVATA © Copyright ANSA Condividi Suggerisci Facebook Twitter Linkedin Mail Ottieni il codice embed Commenti

article_url: http://www.ansa.it/sicilia/notizie/2014/07/01/ecatombe-di-lampedusa-arrivano-i-primi-fermi-e-avvisi-garanzia_6670f8a5-a25a-4a72-b4af-c054b3114afd.html