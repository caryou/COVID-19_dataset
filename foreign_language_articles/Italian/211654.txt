ATTUALITÀ Coronavirus • Italia • Sanità Coronavirus, il presidente dell’Aifa: «Daremo ai medici la possibilità di prescrivere farmaci anti-Aids» 26 Marzo 2020 - 15:43 di Redazione Secondo Nicola Magrini, il picco dei contagi si avrà entro la prossima settimana Il direttore generale dell’Agenzia italiana del farmaco (Aifa), Nicola Magrini ha dichiarato che a breve verrà data la possibilità per i medici di famiglia di prescrivere farmaci anti-Aids per il trattamento del Coronavirus. «Il processo di scoperta e validazione di un farmaco è lungo, almeno di un paio d’anni», ha affermato ai microfoni di Radio Capital, specificando che altri farmaci, invece, come l’anti-malarico clorochina, presentano «rischi» ed è «necessaria cautela rispetto ad un uso di massa». «Altri due studi su nuovi farmaci per il trattamento del Covid-19 sono in valutazione oggi da parte dell’Agenzia italiana del farmaco», ha aggiunto. L’Eidd-2801, il medicinale sperimentato dall’Università del North Carolina con primi risultati positivi sui topi, «è ancora molto lontano dall’arrivare». Picco entro la prossima settimana Secondo Magrini, la crisi emergenziale non è ancora vicina alla fine e bisognerà restare a casa per altri due o tre settimane. Parallelamente, però, i dati raccolti in questi giorni «sono buoni e indichino una decrescita di casi e decessi». «Il cambio di direzione è evidente», ha detto. «Il numero dei nuovi casi, che determina il numero dei ricoverati è in calo da 4 giorni, in linea con le previsioni. Gli ultimi dati sono buoni e condivido la previsione dell’Oms del picco entro la settimana». Quanto alla comunicazione rispetto al nuovo Coronavirus, Magrini ha rilevato come «è vero che un virus più grave di quello influenzale, ma non è il virus del terrore che si descrive in alcune trasmissioni. Più gravi – ha detto – sono stato Mers e Sars». In arrivo i tamponi Il direttore dell’Aifa ha poi sottolineato che sono in arrivo scorte di tamponi: «Tuttavia – ha sottolineato- i tamponi di massa o su larghi campioni hanno secondo me una valenza di ricerca. Un loro uso terapeutico, salvo per chi ha sintomi, a mio avviso, non è necessario». Leggi anche: Coronavirus, l’effetto dell’isolamento sui bambini: insonnia, ansia e sbalzi d’umore. Storie di famiglie durante la quarantena Coronavirus, giovani italiani licenziati bloccati in Australia. La Russia ferma tutti i voli internazionali. Oltre 1000 morti negli Usa, quasi 70 mila infetti Coronavirus, la fabbrica dell’ossigeno alle porte di Milano: «Qui nessuno si è tirato indietro, non possiamo fermarci ora» Coronavirus, la storia di Francesco: «Noi fuorisede abbandonati al Nord con bollette e affitto da pagare» – Il video Coronavirus, Draghi sul Financial Times: «È una guerra, tocca agli Stati coprire i costi, in parte o totalmente» Cosa c’entra il Coronavirus con i cambiamenti climatici? Molto, secondo alcuni esperti Il caso Leonardo e la brutta figura dei leader: che almeno sia una salutare lezione Cambia ancora il modulo per l’autocertificazione – Ecco come scaricare la nuova versione Coronavirus, è rottura con l’Europa. Conte: «Dieci giorni per trovare una soluzione» Redazione

article_url: https://www.open.online/2020/03/26/coronavirus-presidente-aifa-daremo-ai-medici-la-possibilita-di-prescrivere-farmaci-anti-aids/ 