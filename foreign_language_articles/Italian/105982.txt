Notizia Falsa No, Coop non sta distribuendo generi alimentari gratuiti del valore di 250 euro By Simone 9 Aprile 2020 3.09k 0 Comments Mercoledì 8 aprile la redazione di Facta ha ricevuto via WhatsApp la richiesta di verificare un messaggio che promuove dei presunti buoni gratuiti del valore 250 euro offerti dalla catena di supermercati Coop per «sostenere la nazione durante la pandemia di Corona». Il messaggio è corredato da un link che indirizza al sito coop.it-scegliere.club e promette di inviare i buoni spesa entro due giorni. Trattandosi di una notizia falsa, invitiamo i nostri lettori a non cliccarci sopra. A confermarlo è il sito internet della Polizia di Stato, che parla di «massiccia diffusione di messaggi pubblicitari truffaldini» messa in piedi da «criminali senza scrupoli» che «sfruttano la pandemia e le difficoltà economiche di molte persone». Da parte sua, Coop ha presentato denuncia alla Polizia Postale di Bologna e raccomanda ai consumatori di consultare l’unico sito web ufficiale della compagnia. Condividi: WhatsApp Tweet E-mail Articoli correlati Tags: buoni sconto, coop

article_url: https://facta.news/notizia-falsa/2020/04/09/no-coop-non-sta-distribuendo-generi-alimentari-gratuiti-del-valore-di-250-euro/