Notizia Falsa Il discorso che afferma che il coronavirus non è «solo un virus» non è stato pronunciato da Anthony Fauci By Andrea Zitelli 11 Agosto 2020 30.48k 0 Comments Il 4 agosto su Facebook è stato pubblicato un post con una presunta lunga dichiarazione sul nuovo coronavirus di Anthony Fauci, direttore del National Institute of Allergy and Infectious Diseases negli Stati Uniti d’America. Al termine di questo discorso, l’esperto statunitense avrebbe dichiarato «Respingo totalmente l’idea che sia “solo un virus” e alla fine lo prenderemo tutti. È una posizione egoista, pigra e senza cuore». Questa è una notizia falsa. Il discorso oggetto della nostra analisi non è mai stato pronunciato da Fauci. Il National Institute of Allergy and Infectious Diseases ha chiarito infatti al sito di fact checking PolitiFact che l’esperto statunitense non è l’autore della dichiarazione. Il lungo post in questione, attribuito erroneamente a Fauci, sarebbe invece stato scritto su Facebook in realtà da un donna di nome Amy Wright il 14 giugno 2020, come dichiarato da lei stessa. Condividi: WhatsApp Tweet E-mail Articoli correlati Tags: #verabot, Anthony Fauci, Covid-19, nuovo coronavirus

article_url: https://facta.news/notizia-falsa/2020/08/11/il-discorso-che-afferma-che-il-coronavirus-non-e-solo-un-virus-non-e-stato-pronunciato-da-anthony-fauci/