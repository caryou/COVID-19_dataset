La rabbia delle partite Iva. In 500 in piazza: aiutateci, siamo allo stremo La protesta a Livorno (foto Marzi) Livorno, una delegazione ricevuta da sindaco e assessore Garufo. Il deputato Berti: La protesta è un assembramento, ci sono i soldi ma così si rischia di non riaprire più 04 Maggio 2020 LIVORNO. In 500, con tanta rabbia addosso, hanno marciato questa mattina di lunedì 4 maggio, da piazza della Repubblica fino al palazzo comunale per riconsegnare simbolicamente le chiavi delle proprie attività al sindaco. Cerano rappresentate diverse categorie imprenditoriali e del mondo del commercio, turismo, artigianato: bar, ristoranti, parrucchieri, estetisti, tatuatori. Tutti con un carico di disperazione addosso, lamentando la perdita del lavoro ed un crollo dei fatturati, in alcuni casi già modesti. Un capannello si è formato davanti al municipio fintanto che il sindaco Luca Salvetti, con gli assessori Rocco Garufo e Gianfranco Simoncini, ha parlato loro, assicurando il massimo impegno dellamministrazione per far ripartire leconomia cittadina. Una delegazione delle partite Iva è stata poi ricevuta in Comune. Sulla manifestazione livornese è intervenuto il deputato 5 Stelle Francesco Berti: La rabbia e la paura sono comprensibili, ma la soluzione non è certo quella di creare un capannello di un centinaio di persone sotto il Comune. Questo è il modo migliore per ridare vigore al virus e prolungare le chiusure. Berti assicura poi che ci sono 10 miliardi di euro a fondo perduto stanziati dal governo per risollevare il settore. In città cè stata anche la protesta dei negozianti della Confcommercio che hanno tenuto aperto il proprio negozio per manifestare il malessere della categoria. Poche tuttavia le attività realmente aperte, in altre solo un cartello annunciava il senso della protesta. La protesta a Livorno (foto Marzi) Leggi anche Abbigliamento, parrucchieri e bagni: si cerca una soluzione. Mare, sport e cimiteri: tutte le regole da lunedì 4 a Livorno

article_url: https://iltirreno.gelocal.it/livorno/cronaca/2020/05/04/news/in-200-piazza-per-protestare-baristi-ristoratori-e-commercianti-consegnano-le-chiavi-al-sindaco-1.38802411