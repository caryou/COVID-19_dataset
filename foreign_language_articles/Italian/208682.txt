Immuni: lapp di Bending Spoons per la Fase 2 Lapp scelta per il contenimento del contagio nella fase 2 si chiama Immuni ed è sviluppata dalla milanese Bending Spoons a titolo gratuito. 7 commenti Software Immuni Coronavirus Lapp scelta per il contenimento del contagio nella fase 2 si chiama Immuni ed è sviluppata dalla milanese Bending Spoons a titolo gratuito. Guarda 40 foto Guarda 40 foto L’app che sarà utilizzata in Italia per il contenimento del contagio nella cosiddetta “fase 2” si chiamerà Immuni. Al momento non se ne può vedere alcuna demo, né sarà ancora disponibile per alcune settimane, ma da alcune ora è noto chi la andrà a produrre ed alcuni primi dettagli sulla forma contrattuale del rilascio. Immuni, l’app di contact tracing scelta Tra le premesse alle disposizioni finali, si legge che “la società Bending Spoons S.p.a., esclusivamente per spirito di solidarietà e, quindi, al solo scopo di fornire il proprio contributo, volontario e personale, utile per fronteggiare l’emergenza Covid-19 in atto, ha manifestato la volontà di concedere in licenza d’uso aperta, gratuita e perpetua […] il codice sorgente e tutte le componenti applicative facenti parte del sistema di contact tracing già sviluppate, nonché, per le medesime ragioni e motivazioni e sempre a titolo gratuito, ha manifestato la propria disponibilità a completare gli sviluppi informatici che si renderanno necessari per consentire la messa in esercizio del sistema nazionale di contact tracing digitale“. L’app sarà pertanto concessa a titolo gratuito, sviluppata da un gruppo con solida esperienza internazionale nello sviluppo sulle due maggiori piattaforme e sarà disponibile secondo le prime indicazioni trapelate entro alcune settimane. Al momento non v’è cenno all’interazione con la piattaforma immaginata da Apple e Google per il tracciamento, ma è del tutto presumibile che le parti opereranno in sinergia; nota, invece, la collaborazione in fase di sviluppo con il Centro medico Santagostino. L’app è stata scelta, come da indicazioni del testo di nomina, a seguito delle valutazioni del “gruppo di lavoro data-driven per l’emergenza Covid-19“: varie le proposte ricevute, ma la proposta della Bending Spoons è quella “ritenuta più idonea per la sua capacità di contribuire tempestivamente all’azione di contrasto del virus, per la conformità al modello europeo delineato dal Consorzio PEPP-PT e per le garanzie che offre per il rispetto della privacy“. Il suo funzionamento non si basa sulla geolocalizzazione GPS, ma sulle connessioni Bluetooth circostanti sulle quali vi sarà tracciamento per le notifiche successive come da progetto già tracciato a Cupertino e Mountain View. Quel che sappiamo ad oggi è che l’uso sarà facoltativo, ma che per avere un impatto importante l’app dovrà essere scaricata ed utilizzata (con tanto di attivazione della connessione Bluetooth) da almeno il 60% della popolazione. L’elemento chiave sembra essere proprio quello quantitativo: gli sviluppatori riusciranno a farcire l’app di servizi al punto da renderla utile ad una molteplicità di funzioni e quindi tale da renderne “forzato” l’uso? Ed è questa la migliore delle strategie per contenere il contagio? Sicuramente è una delle strategie, non l’unica, ma si tratta di un’app concessa a titolo gratuito, sviluppata in breve tempo e potenzialmente in grado di fornire indicazioni valide per il distanziamento sociale e le potenzialità di contagio: ogni giudizio rimane sospeso, in attesa di valutarne le singole funzionalità. Cos’è la Bending Spoon Bending Spoons S.p.A. (P.IVA 08931860962) è una PMI Innovativa (PMII) sita in Corso Como 15, 20154, Milano. Bending Spoons fu costituita il 13 gennaio 2015 a Milano. […] Bending Spoons si occupa di sviluppare software. In particolare, Bending Spoons è specializzata nella creazione e distribuzione di app mobili. Una parte molto significativa delle spese sostenute da Bending Spoons è rivolta ad attività di ricerca e sviluppo, principalmente nell’ambito del design e dell’implementazione di nuove app o del miglioramento di app esistenti, e in quello dello sviluppo di nuove tecnologie e strumenti sottostanti lo sviluppo delle app stesse. I fondatori del gruppo sono i vari Matteo Danieli, Luca Ferrari, Tomasz Greber, Francesco Patarnello e Luca Querella: 118 gli “spooners” complessivi, per un gruppo che ad oggi risulta avere in portfolio app quali “Yoga Wave”, “30 day fitness”, “Slideshow”, “ReadIt”, “Video Music”, “Live Quiz”, “Crashlands” e altre ancora. Va segnalato come l’azienda, attraverso la collaborazione con l’iniziativa #ViralForGood ha contribuito ad una raccolta fondi per la Protezione Civile che ha già superato il milione di euro. Vista linterazione con bluetooth, chi non desidera essere scoperto dallapp installata sugli altrui telefoni farebbe bene a disattivare totalmente il bluetooth quando non lo utilizza. In teoria questa app dovrebbe memorizzare lid solo di altri utenti con lapp attiva, ma chissà se questo è vero... Jack Rispondi Linstallazione dellapp è su base volontaria (spero di non dover spiegare il significato della parola), basta non installare lapp e nessuno verrà scoperto! Speriamo che qualcuno non si diverti a scrivere unapp falsa che mandi dati falsi via bluetooth. jack bauer Quote Ci penseranno i programmatori. Da profano posso supporre che un generatore casuale di codici lato server possa convalidare che il codice sia corretto; ammesso che non inibisca lanonimato, ma non credo. Sarebbe interessante che il codice sorgente fosse libero per i soliti ovvii motivi. Alessandro Quote parla di aperta immagino intenda open, se vogliono farlo installare su base volontaria rudi Quote Come sempre... Se è gratis vuol dire che il prodotto che vendono sei tu? Chissà :) Pessimismo e Fastidio Rispondi Minimo ci sarà un banner pubblicitario, così sperano di installarlo su più dispositivi possibili ed i soldi rientreranno da li. Poi perchè la società è di Milano, come se fossero gli unici a saper sviluppare un app del genere. Dovrebbe essere sviluppata da qualche università. jack bauer Quote Ma una app è realmente il sistema più utile per controllare i contatti tra le persone? Considerando che il rischio è maggiore per gli ultra 65enni, come installeremo una app sui loro Brondi Amico Mio? Captain Hook Rispondi Annulla Stai citando questo messaggio: * * La tua email sarà utilizzata per comunicarti se qualcuno risponde al tuo commento e non sarà pubblicata. Dichiari di avere preso visione e di accettare quanto previsto dalla informativa privacy. Pubblicando questo commento dai il consenso affinché un cookie salvi i tuoi dati (nome, email, sito web) per il prossimo commento. Iscrivimi alla newsletter gratuita di Punto Informatico Tutte le mattine direttamente nella tua casella email tutte le novità del mondo digitale e tech Ho letto e acconsento linformativa sulla privacy Acconsento alluso dei miei dati da parte di terzi per finalità di marketing diretto con modalità automatizzate o tradizionali Conferma e pubblica Grazie, il tuo commento è in fase di approvazione Grazie, il tuo commento è stato pubblicato Commento non inviato Grazie per esserti iscritto alla nostra newsletter Oops, la registrazione alla newsletter non è andata a buon fine. Riprova. Leggi gli altri commenti Giacomo Dotta 17 04 2020 Link copiato negli appunti Ti potrebbe interessare Covid-19: le FAQ e limpegno di Facebook Vaccino AstraZeneca: cosa dicono i dati AIFA Lidea per non buttare le dosi di vaccino avanzate Vuoi il vaccino? In Lombardia basta(va) un link Covid-19: le FAQ e limpegno di Facebook Vaccino AstraZeneca: cosa dicono i dati AIFA Lidea per non buttare le dosi di vaccino avanzate Vuoi il vaccino? In Lombardia basta(va) un link Giacomo Dotta 17 04 2020 7 Link copiato negli appunti

article_url: https://www.punto-informatico.it/app-immuni-bending-spoons/