Immagine Modificata Queste prime pagine di quotidiani britannici contro i vaccini sono false By Andrea Zitelli 18 Febbraio 2021 15.59k 0 Comments Il 17 febbraio 2021 su Facebook sono state pubblicate delle immagini che mostrerebbero le prime pagine del 16 febbraio dei quotidiani britannici Daily Express, Daily Mirror e The Times con titoli contenenti notizie sui pericoli e su rivelazioni compromettenti riguardo ai vaccini contro il nuovo coronavirus Sars-CoV-2. Si tratta di una notizia falsa. Le immagini oggetto della nostra verifica sono in realtà alterazioni delle reali prime pagine dei tre quotidiani britannici. Le prime pagine originali del 16 febbraio 2021 del Daily Express, Daily Mirror e The Times non contengono i titoli e le notizie sui vaccini riportate, come si può verificare qui, qui e qui. I colleghi di Reuters hanno ricostruito che le finte prime pagine dei tre quotidiani britannici sono state pubblicate originariamente da un utente su Facebook con questo commento: «Questi sono i titoli che vorrei tanto vedere!». Infine, come abbiamo spiegato in un nostro approfondimento, al momento nel mondo non risultano casi di decessi direttamente collegati ai vaccini contro la Covid-19. La comunità scientifica è concorde sull’utilità e sulla sicurezza dei vaccini approvati contro il nuovo coronavirus. Condividi: WhatsApp Tweet E-mail Articoli correlati Tags: Covid-19, Daily Express, Dialy Mirror, nuovo coronavirus sars-cov-2, The Times, vaccino Covid

article_url: https://facta.news/immagine-modificata/2021/02/18/queste-prime-pagine-di-quotidiani-britannici-contro-i-vaccini-sono-false/