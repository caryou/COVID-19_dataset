Esistono diverse tipologie di donazione: quella di sangue intero, quella di plasma (plasmaferesi), oppure di piastrine (piastrinoaferesi), e la donazione multipla di emocomponenti. Donazione di sangue intero Durata del prelievo e quantità prelevata Il prelievo di sangue intero ha usualmente una durata inferiore ai 10 minuti. Il volume di sangue prelevato, stabilito per legge, è uguale a 450 ml. Aferesi Aferesi Si esegue con apparecchiature che prelevano il sangue e ne separano le componenti ematiche, trattenendo quelle di cui si ha necessità (plasma, piastrine, ecc), mentre i restanti elementi vengono restituiti successivamente, utilizzando un unico accesso venoso. Ha una durata compresa tra i 40/50 minuti (per la plasmaferesi) e i 90 minuti (per la piastrinoaferesi). Plasmaferesi Nel caso della plasmaferesi, il volume prelevato deve essere compreso tra un minimo di 600 ml e un massimo di 700 ml al netto dell’anticoagulante, con un volume massimo complessivo di 1,5 litri al mese e 12 litri nell’anno. Donazione multipla di emocomponenti Tipologie di donazione multipla Grazie all’impiego di separatori cellulari è oggi possibile effettuare anche donazioni multiple di emocomponenti, come ad esempio una plasmapiastrinoaferesi (donazione di plasma e piastrine), una eritroplasmaferesi (donazione di globuli rossi e plasma), una eritropiastrinoaferesi (donazione di globuli rossi e piastrine), una donazione di piastrine raccolta in due sacche, una donazione di 2 unità di globuli rossi. L’elenco completo dei volumi minimi e massimi per ciascuna tipologia di donazione è contenuto nell’allegato V parte A del Decreto del Ministero della Salute del 2 novembre 2015 recante “Disposizioni relative ai requisiti di qualità e sicurezza del sangue e degli emocomponenti”. Intervalli tra donazioni Il numero massimo di donazioni di sangue intero nell’anno non deve essere superiore a 4 per l’uomo e per la donna non in età fertile, a 2 per la donna in età fertile. L’intervallo tra due donazioni di sangue intero non deve essere inferiore a 90 giorni. L’intervallo di tempo minimo consentito tra due donazioni di plasma e tra una donazione di plasma e una di sangue intero o piastrinoaferesi è di 14 giorni; tra una donazione di sangue intero o di piastrinoaferesi e una di plasma è di 30 giorni. L’intervallo minimo consentito tra due piastrinoaferesi è di 14 giorni; l’intervallo minimo tra una donazione di sangue intero ed una piastrinoaferesi è di 30 giorni. Il numero massimo consentito di piastrinoaferesi è di 6 all’anno. L’elenco completo degli intervalli tra donazioni è contenuto nell’allegato IV del decreto del Ministero della Salute del 2 novembre 2015 recante “Disposizioni relative ai requisiti di qualità e sicurezza del sangue e degli emocomponenti”. Intervalli minimi tra donazioni (sangue intero ed emocomponenti) DONAZIONE PRECEDENTE DONAZIONE SUCCESSIVA INTERVALLO MINIMO Sangue intero Sangue intero 90 giorni Sangue intero Plasma 30 giorni Sangue intero Piastrine 30 giorni Plasma Sangue intero 14 giorni Plasma Plasma 14 giorni Piastrine Piastrine 14 giorni Numero massimo di donazioni in un anno Come indicato nell’allegato IV del decreto del Ministero della Salute del 2 novembre 2015 recante “Disposizioni relative ai requisiti di qualità e sicurezza del sangue e degli emocomponenti”: Sangue intero, 4 donazioni per l’uomo e per la donna non in età fertile, 2 donazioni per la donna in età fertile. Piastrinoaferesi, 6 donazioni. Intervalli minimi tra donazioni (multicomponenti) DONAZIONE PRECEDENTE DONAZIONE SUCCESSIVA INTERVALLO MINIMO Globuli rossi + plasma Globuli rossi + plasma 90 giorni Globuli rossi + piastrine Globuli rossi + piastrine 90 giorni Plasma + piastrine Plasma + piastrine 14 giorni Due unità di piastrine Due unità di piastrine 30 giorni Sangue intero/Piastrine Due unità di piastrine 30 giorni Due unità di globuli rossi Due unità di globuli rossi 180 giorni Due unità di globuli rossi Sangue intero 180 giorni Due unità di globuli rossi Plasma 30 giorni Numero massimo di donazioni multicomponenti in un anno Come indicato nell’allegato IV del decreto del Ministero della Salute del 2 novembre 2015 recante “Disposizioni relative ai requisiti di qualità e sicurezza del sangue e degli emocomponenti”: Globuli rossi concentrati + plasma, 4 donazioni per l’uomo e per la donna non in età fertile, 2 donazioni per la donna in età fertile. Globuli rossi concentrati + piastrine, 4 donazioni per l’uomo e per la donna non in età fertile, 2 donazioni per la donna in età fertile. Plasma + piastrine, 6 donazioni. Due unità di concentrato piastrinico, 3 donazioni. Due unità di globuli rossi, 2 donazioni.

article_url: https://www.avis.it/donazione/i-tipi-di-donazione/