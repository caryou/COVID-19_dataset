Home Nessuna Fonte Elicotteri per disinfettare tutto dalle 23 del 10 marzo: zero fonti sul nuovo caso Coronavirus Elicotteri per disinfettare tutto dalle 23 del 10 marzo: zero fonti sul nuovo caso Coronavirus di Redazione Bufale | Marzo 10, 2020 Elicotteri per disinfettare tutto dalle 23 del 10 marzo: zero fonti sul nuovo caso Coronavirus Bufale.net Ennesima notizia priva di fonti e fondamento a proposito del Coronavirus, considerando che oggi 10 marzo risulta in distribuzione l’ennesima catena che alimenta allarmismo presso i cittadini. Stiamo parlando degli elicotteri pronti ad alzarsi in volo questa sera dalle 23 per disinfettare tutto. Dopo aver invitato tutti a darsi una calmata con apposito approfondimento, in relazione alle lunghe code che abbiamo osservato nel Paese davanti ai supermercati H24 come effetto del nuovo decreto annunciato da Conte, tocca dunque concentrarsi su altre tematiche. Nessuna conferma su elicotteri in volo dalle 23 di oggi per disinfettare Come sempre, l’analisi di quella che sembra essere a tutti gli effetti una bufala e che, al momento, più prudentemente etichettiamo con “nessuna fonte“, parte dal testo originale del messaggio pervenuto a molti italiani su WhatsApp: “Dalle 23:00 stasera fino alle 05:00 di domani mattina passerà un elicottero e disinfetterà tutto, mi raccomando non rimanete i panni scarpe e altre cose fuori e soprattutto attenti ai cani!“. Un modo per diffondere ulteriore preoccupazione, semmai ce ne fosse bisogno in questa fase, considerando gli ultimi numeri registrati in Italia sul Coronavirus con contagi e decessi. Abbiamo consultato tutti i siti istituzionali che in teoria avrebbero potuto diffondere una notizia del genere, oltre a contattare alcune Regioni, soprattutto quelle che statistiche alla mano sono maggiormente esposte al pericolo Coronavirus, ma al momento come riportato in precedenza non ci sono fonti in grado di confermare la tesi. Attenzione, perché oggi o non possiamo escludere singole iniziative in determinati comuni, province o regioni, che prevedano appunto l’utilizzo di elicotteri per disinfettare alcune aree. Insomma, fate attenzione ad eventuali annunci ufficiali per il vostro comune di residenza, dove si potrebbero attuare misure più dirette per disinfettare luoghi specifici. Di sicuro, al momento non ci sono annunci di elicotteri pronti ad entrare in azione dalle 23 di oggi 10 marzo su scala nazionale. Se il nostro servizio ti piace sostienici su PATREON o con una donazione PAYPAL. chiusi coronavirus COVID-19 DPCM fakenews nCov nCoV-2019 Nessuna Fonte non condividere SARS-CoV-2 supermercati virus whatsapp wuhan Latest News Nessuna Fonte Speranza depenna chi rifiuta il vaccino AstraZeneca:... Bufala La bufala dell’audio WhatsApp di Vittorio Da... Nessuna Fonte Bill Gates ha dato un assegno in bianco a una... Nessuna Fonte Un duetto tra Bugo e Morgan a Sanremo 2021? No, la...

article_url: https://www.bufale.net/elicotteri-per-disinfettare-tutto-dalle-23-del-10-marzo-zero-fonti-sul-nuovo-caso-coronavirus/