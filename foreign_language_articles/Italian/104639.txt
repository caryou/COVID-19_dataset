Notizia Falsa No, Lidl non sta distribuendo buoni regalo «del valore di 500€» per i nati tra il 1970 e il 1975 By Andrea Zitelli 21 Aprile 2020 5.83k 0 Comments Il 21 aprile la redazione di Facta ha ricevuto via WhatsApp la richiesta di verificare un messaggio circolato sull’app di messaggistica instantanea in cui si legge che «i nati tra il 1970 e il 1975 possono ricevere un buono regalo del valore di 500€ per fare la spesa al Lidl». Questa notizia non trova alcun riscontro nel sito ufficiale della catena di supermercati. La stessa Lidl, sul proprio sito, ha inoltre avvertito che «i concorsi e le attività promozionali di Lidl Italia sono comunicati esclusivamente attraverso i canali ufficiali (il sito internet www.lidl.it, la pagina Facebook di Lidl, il profilo Twitter ufficiale, la newsletter)» e invitato «a prestare attenzione ad iniziative diffuse attraverso la rete, via WhatsApp, o tramite email che, pur riportanti impropriamente il logo Lidl, non sono in alcun modo riconducili» alla società. Segnaliamo infine ai nostri lettori che bufale simili hanno riguardato negli ultimi giorni anche altre catene di supermercati: Esselunga, Conad, Coop e Crai. Condividi: WhatsApp Tweet E-mail Articoli correlati Tags: buoni sconto, Lidl

article_url: https://facta.news/notizia-falsa/2020/04/21/no-lidl-non-sta-distribuendo-buoni-regalo-del-valore-di-500e-per-i-nati-tra-il-1970-e-il-1975/