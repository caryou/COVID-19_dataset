Fuori Contesto Questa foto non mostra i festeggiamenti dei tifosi del Vicenza a giugno 2020 By Andrea Zitelli 23 Giugno 2020 23.2k 0 Comments Il 19 giugno su Facebook è stata pubblicata un’immagine che riporta al suo interno una foto e un testo. La foto mostra numerosi tifosi in festa: compaiono delle bandiere e l’aria è tinta di rosso come dopo l’utilizzo di fumogeni di quel colore. Il testo recita: «A Vicenza centinaia di tifosi festeggiano la promozione in B ma ovviamente l’assembramento solo a NAPOLI». Il riferimento è ai festeggiamenti che si sono svolti per le strade da parte dei tifosi della squadra di calcio del Napoli dopo la vittoria della Coppa Italia contro la Juventus il 17 giugno 2020 e alle critiche ricevute per la mancanza del rispetto delle norme di distanziamento sociale e il rischio di contagio da Covid-19. La notizia oggetto della nostra verifica è fuorviante e veicola un contenuto falso. Immagine pubblicata su Facebook il 19 giugno 2020 – Fuori Contesto La foto che mostra dei tifosi in festa è reale ma non è stata scattata a giugno 2020 dopo la promozione del Vicenza in seria B. L’immagine infatti risale al 27 agosto 2019, quando la squadra per la stagione 2019/2020 è stata presentata alla città e ai tifosi vicentini, come si può verificare qui. Condividi: WhatsApp Tweet E-mail Articoli correlati Tags: #verabot, Covid-19, Napoli, nuovo coronavirus sars-cov-2, Vicenza

article_url: https://facta.news/fuori-contesto/2020/06/23/questa-foto-non-mostra-i-festeggiamenti-dei-tifosi-del-vicenza-a-giugno-2020/