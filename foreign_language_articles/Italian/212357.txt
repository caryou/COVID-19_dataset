Il team del Sacco che ha isolato il ceppo italiano del coronavirus: chi sono le tre ricercatrici precarie Tiziana De Giorgio La squadra Annalisa Bergna, Arianna Gabrieli e Alessia Lai Lavorano con un collega polacco (anche lui senza un posto fisso) e con i due professori della Statale Claudia Balotta e Gianguglielmo Zehender nel laboratorio della clinica di malattie infettive: Nessuna di noi guadagna più di 1.200 euro al mese. Ma dare una mano ora ripaga di tutto 29 Febbraio 2020 2 minuti di lettura Quando rispondono al telefono hanno la voce sfinita. Alessia Lai alle sei di sera sta ancora cercando di pranzare, non è riuscita a mettere il naso fuori per un panino in dieci ore, in laboratorio ci sono Annalisa Bergna e Arianna Gabrieli ad aspettarla, bardate di tutto punto da stamattina, praticamente senza sosta dallinizio di questemergenza. La più giovane di loro non ha nemmeno trentanni, la più anziana (termine quantomai inappropriato) quaranta. Tutte e tre sono precarie. Lavorano insieme al collega polacco Maciej Tarkowski, anche lui senza un posto fisso. E ai due professori della Statale Claudia Balotta e Gianguglielmo Zehender. Eccolo il team di ricerca del Sacco e dellUniversità degli Studi di Milano che ha isolato il ceppo italiano del coronavirus. Il laboratorio della Statale della clinica di malattie infettive, guidata da Massimo Galli, e coordinato dalla professoressa Balotta. Sono giorni impegnativi e pesanti - racconta la docente di Malattie infettive, 35 anni di carriera alle spalle, aveva già lavorato per isolare il coronavirus nel 2013, allora si trattava della Sars - lavoriamo in massima sicurezza e quindi con gli scafandri, e stare dieci ore con quelle cose addosso non è facile. Ma quando le si chiede di descrivere queste giornate convulse e quel risultato - lisolamento del virus - che rappresenta un momento cruciale per la ricerca di cure e vaccini, si ferma. E prova a dirlo nel modo più gentile possibile: Non vogliamo essere santificati. Niente romanzi sul nostro lavoro, per favore - chiede - . Parliamo piuttosto del fatto che la stragrande maggioranza delle persone che hanno ottenuto questo risultato sono giovani e senza un posto fisso. Coronavirus in Lombardia, scuole e asili chiusi per unaltra settimana: il governo accoglie la richiesta della Regione Alessandra Corica , Alessia Gallione 29 Febbraio 2020 E allora ecco Alessia, quarantanni, ex assegnista della Statale, ora collaboratrice del Sacco come libera professionista in attesa di fare un concorso. Per un altro posto da precaria. Qualche giorno prima dellemergenza avevamo scongelato una linea cellulare di reni di scimmia, per non farci trovare impreparati alloccorrenza. E così è stato. Quando al Sacco sono stati ricoverati i primi quattro casi gravi da coronavirus, in arrivo dallarea del focolaio di Codogno, il loro lavaggio broncoalveolare o lescreato ( per i comuni mortali non addetti ai lavori, un misto fra il muco e la saliva) è stato usato per infettare quelle cellule. La presenza del virus era già visibile al microscopio dopo le prime quattro ore. Ce ne sono volute ventiquattro e poi altre quarantotto di attesa per avere una conferma definitiva. Sono stanca morta, provata, non vedo il mio fidanzato da una settimana. Ma la soddisfazione di dare una mano per una cosa così importante ripaga di tutto. Annalisa Bergna di anni ne ha 29. Anche lei in questi giorni è come se vivesse al Sacco. Anche lei con lo stesso sorriso stravolto. Ma di chi sa di essere al centro di uno sforzo collettivo unico. Coronavirus, Galli (ordinario malattie infettive Sacco): Ipotizzo che virus circoli sottotraccia da settimane Nessuno di noi guadagna più di 1.200 euro al mese, racconta Arianna Gabrieli, originaria di Lecce. Lo dice perché glielo chiediamo. Non di certo per lamentarsi, nessuna di loro ce lha nel Dna. Non avere certezze è complicato, le bollette, laffitto da pagare senza alcuna stabilità. Ma in questo momento provo una gioia che fatico a descrivere. E se questo è già un traguardo, ora arriva una sfida ancora più grande: Averlo caratterizzato serve a ricostruire quando è arrivato in Italia e come si sta diffondendo, spiega Zehender, professore di Igiene. E mentre continuano ad arrivare campioni, il lavoro di questo laboratorio universitario prosegue senza sosta. E con questa scoperta ora è possibile far partire la ricerca per studiare lefficacia di farmaci sperimentali e lo svilupo di potenziali vaccini. Argomenti coronavirus milano ospedale sacco Leggi anche Milano, i fratellini rom fanno i compiti fuori dalla roulotte: niente lezioni online, ma penna e quaderno Coronavirus a Milano, Sala: Troppa gente in giro, ho chiesto più controlli: ma non si può giocare a guardie e ladri Coronavirus, Sala: Rilanciare il video Milano non si ferma? Forse è stato errore. E annuncia struttura per ospitare bambini con genitori ricoverati © Riproduzione riservata Gli articoli di Rep: Covid, pronta la campagna: “Mi vaccino perché...” Idea Totti e Vezzali per gli spot Von der Leyen: “Un 70% di vaccinati. Sono sicura che ce la faremo” Lo scrittore Carofiglio testerà ReiThera: “Ho fiducia nella scienza” Vaccini, fragili e dimenticati: metà degli over 80 resta senza copertura Blog 20 righe di Fabrizio Ravelli Regione Lombardia, inefficienza e ritardi nei vaccini La guida allo shopping del Gruppo Gedi i Consigli.it sceglie e raccomanda in maniera indipendente prodotti e servizi che si possono acquistare online o tramite la consulenza di esperti. Ogni volta che viene fatto un acquisto attraverso uno dei link presenti nel testo, Consigli.it riceve una commissione senza alcuna variazione del prezzo finale. OFFERTE TECH Guida alle migliori offerte della settimana Auricolari Aukey bluetooth con custodia di ricarica a soli euro 16,99 vai allofferta Il mio libro LINIZIATIVA PER CHI AMA SCRIVERE Entra nel network di scrittori di Gruppo GEDI Scopri ilmiolibro Servizi editoriali Necrologie Ricerca necrologi pubblicati »

article_url: https://milano.repubblica.it/cronaca/2020/02/29/news/coronavirus_ospedale_sacco_milano_ricercatrici_isolato_ceppo_italiano-249878123/