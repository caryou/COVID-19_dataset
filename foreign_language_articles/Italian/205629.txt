Amministrazione ed esercenti scrivono una lettera al Presidente della Regione e al Ministero Livorno, 4 maggio 2020 – Una lettera da indirizzare al Presidente della Regione ed al Ministero, firmata dal Sindaco e dai rappresentanti delle categorie di ristoratori, commercianti, baristi, parrucchieri, tatuatori, estetisti, partite iva, che questa mattina hanno simbolicamente consegnato le chiavi dei propri locali al sindaco Salvetti. La richiesta è lanno bianco fiscale, ovvero lazzeramento delle tasse comunali per il 2020, al momento impossibile da attuare senza un intervento finanziario del Governo. È quanto è scaturito dallincontro che si è tenuto questa mattina nella sala Consiglio di Palazzo Comunale, al termine di una manifestazione partita attorno alle 10,45 da piazza della Repubblica alla quale hanno partecipato ristoratori, partite iva, estetisti, parrucchieri, baristi, tatuatori, cassa integrati e commercianti. Il sindaco Salvetti, con lassessore al commercio e turismo Rocco Garufo, lassessore al lavoro Gianfranco Simoncini e lassessora al bilancio Viola Ferroni (in collegamento on-line) ha dialogato per due ore con una delegazione scelta tra chi era in piazza. Il Sindaco ha spiegato che “Nei bilanci comunali non ci sono abbastanza risorse per annullare tutte le tasse ed il primo cittadino non può aprire anticipatamente i negozi rispetto al DPCM. Come Amministrazione Comunale abbiamo pensato e presentato nei giorni scorsi tutte le misure economiche del Comune per uscire dallemergenza coronavirus, una manovra finanziaria straordinaria per sostenere chi è stato particolarmente colpito dallemergenza. Oltre questo al momento non è possibile andare, perchè non possiamo chiudere un bilancio in negativo. Ed è così per tutti i comuni dItalia. Chi ha promesso aperture e annullamento di tutta la tassazione comunale ha fatto unoperazione di marketing, non il bene della propria città. Chiaramente, se il Governo garantirà i 3 miliardi promessi ai Comuni, e Livorno potrebbe ricevere risorse importanti, lanno bianco lo firmiamo insieme, io e tutti voi presenti qui oggi. Per quanto riguarda le aperture anticipate sono convinto che alcuni negozi potrebbero riaprire, ma per altri mancano ancora i protocolli di sicurezza. Anche in questo caso però il sindaco di una città non può anticipare, sarebbe un atto illegittimo, però può chiedere che questo venga preso in considerazione e valutato e io l’ho già fatto”. Il Sindaco e gli assessori hanno dato la propria disponibilità a costituire un tavolo di crisi che riunisca tutte le categorie per decidere insieme come muoversi, ed un tavolo post crisi per percorrere insieme i mesi successivi allemergenza, per una ripartenza rapida e snella dal punto di vista burocratico. Durante lincontro sono intervenuti tutti i rappresentanti delle categorie che si sono dimostrate collaborative e pronte a sostenere una strada comune con lAmministrazione. Area tematica: Sociale Turismo e Commercio Tag: Coronavirus Informazioni utili

article_url: http://www.comune.livorno.it/articolo/sindaco-riceve-sala-consiglio-commercianti-livornesi-che-simbolicamente-gli-hanno