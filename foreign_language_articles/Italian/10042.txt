Fuori Contesto Questo video non mostra una protesta «anti lockdown» in Francia By Andrea Zitelli 19 Febbraio 2021 41.09k 0 Comments Il 31 gennaio 2021 su Facebook è stato pubblicato un video che mostra una folla manifestare per strada. Le immagini sono accompagnate da questo testo, scritto da chi ha pubblicato il video su Facebook: «Manifestazione a Parigi (Francia) anti lockdown. Qui da noi nessun Tg ne parla, gli italiani non devono sapere…». Il riferimento è alle misure di limitazione e distanziamento stabilite dal governo francese per limitare la diffusione del nuovo coronavirus nel Paese. Il contenuto oggetto della nostra analisi è fuorviante e veicola una falsa notizia. Il video è stato girato il 30 gennaio 2021 a Parigi e mostra una manifestazione contro un progetto di legge – approvato in prima lettura alla Camera – sulla «sicurezza globale», come si può verificare qui, qui e qui. Da diverso tempo si svolgono manifestazioni e proteste in differenti città della Francia contro l’approvazione di questo disegno di legge perché, secondo i critici, avrebbe conseguenze negative su alcuni diritti fondamentali come quello alla privacy e alla libertà di informazione. Condividi: WhatsApp Tweet E-mail Articoli correlati Tags: #verabot, Covid-19, Francia, lockdown, nuovo coronavirus sars-cov-2, parigi

article_url: https://facta.news/fuori-contesto/2021/02/19/queste-video-non-mostra-una-protesta-anti-lockdown-in-francia/