Fuori Contesto Questa foto non mostra Bolsonaro in ospedale dopo essere risultato positivo al nuovo coronavirus By Andrea Zitelli 8 Luglio 2020 14.59k 0 Comments Aiutaci a migliorare Facta! Partecipa al nostro breve sondaggio (servono 5 minuti), del tutto anonimo. Potremo conoscere meglio il nostro pubblico, migliorare quello che facciamo e come lo facciamo. CLICCA QUI PER INIZIARE L’8 luglio su Facebook è stata pubblicata una foto che mostra il presidente del Brasile Jair Bolsonaro in un letto di ospedale con un sondino nel naso. L’immagine è accompagnata da un commento, scritto da chi ha pubblicato lo scatto, in cui si sostiene che la fotografia mostrerebbe la condizione clinica attuale di Bolsonaro dopo essere risultato positivo al nuovo coronavirus. Questo contenuto è fuorviante e veicola una notizia falsa. Immagine pubblicata su Facebook l’8 luglio 2020 – Fuori contesto La foto è reale ma non mostra Jair Bolsonaro in un letto di ospedale dopo essere risultato positivo al nuovo coronavirus Sars-Cov-2. L’immagine è in realtà stata pubblicata originariamente da Bolsonaro l’11 settembre 2019 sulla propria pagina Facebook. In quel periodo il presidente del Brasile era stato operato per correggere un’ernia addominale che si era formata dopo le diverse operazioni chirurgiche a cui si era sottoposto a seguito della pugnalata ricevuta durante un comizio elettorale nel 2018, come si può leggere qui e qui. Condividi: WhatsApp Tweet E-mail Articoli correlati Tags: #verabot, Brasile, Covid-19, Jair Bolsonaro, nuovo coronavirus

article_url: https://facta.news/fuori-contesto/2020/07/08/questa-foto-non-mostra-bolsonaro-in-ospedale-dopo-essere-risultato-positivo-al-nuovo-coronavirus/