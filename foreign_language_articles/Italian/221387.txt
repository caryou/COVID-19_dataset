Coronavirus, il decalogo dell’Istituto superiore di sanità Dall’alternativa all’amuchina al comportamento da tenere con i familiari Il lavaggio accurato delle mani è una delle precauzioni fondamentali per cercare di evitare il contagio paolo russo Pubblicato il 10 Marzo 2020 Ultima modifica 11 Marzo 2020 8:03 Come proteggersi dal coronavirus quando siamo a casa o in ufficio o quando non possiamo fare a meno di prendere la metro o il bus. Come comportarsi se si è in quarantena. Che bisogna lavarsi spesso e bene le mani lo sappiamo già. Così come tutti hanno oramai memorizzato la fatidica distanza di sicurezza di un metro o il fatto che bisogna coprirsi con un fazzoletto usa e getta o in mancanza di meglio nella piega del gomito quando si tossisce o si fa uno starnuto. Ma Paolo D’Ancona, epidemiologo ed esperto di Igiene dell’Istituto Superiore di Sanità ci offre altri dieci consigli per sfuggire dalle grinfie di questo nemico invisibile. Quando è il caso di contattare il medico e il numero verde se si ha qualche sintomo? Se si abita in una delle zone ad alta circolazione del virus, come Lombardia o una delle 14 ex provincie arancioni già con 37 e mezzo si sta a casa e non si esce per alcun motivo, mantenendo la distanza con i familiari. Se subentra anche la tosse e difficoltà respiratoria allora meglio chiamare, a prescindere dalla zona di residenza. Decreto io resto a casa spiegato per punti: ecco tutte le regole da seguire Cosa dobbiamo pulire con attenzione a casa? Prima di tutto le mani come si entra, evitando di toccare qualsiasi superfice e non lasciando in giro giacche e soprabiti che vanno riposti subito nell’armadio. Per aprire e chiudere il rubinetto sarebbe meglio usare un fazzoletto, oppure sciacquarlo quando le mani sono ancora insaponate. Poi pulire con un panno il cellulare e prestare cura alla pulizia di tavoli e maniglie. Serve togliersi le scarpe prima di entrare in casa? È una buona norma igienica ma per il Covid-19 no, perché la sua trasmissione avviene con le goccioline che emettiamo tossendo o starnutendo non in altro modo. Il coronavirus è solo uninfluenza più grave? Cinque risposte del virologo Di Perri alle domande più frequenti In ufficio che precauzioni dobbiamo usare? Se si ha un gel disinfettante meglio pulire telefono, scrivania e tastiera del computer. Se è impossibile procurarselo lavare sempre le mani e durante il lavoro non portarle mai alla bocca o agli occhi. Se laviamo le mani poi è però importate che non arrivino altri a contaminare il nostro spazio di lavoro. Per cui in questa fase è importante che a ciascuno resti assegnata una propria postazione non condivisa da altri. Mancano alcol e amuchina. Cosa si può usare in alternativa? A casa la candeggina diluita alla concentrazione di 0,5% di cloro attivo. Pensi di saperti lavare bene le mani? Dopo questo video cambierai idea È bene cambiare spesso aria alle stanze? Si è essenziale. Ma non perché il virus “circoli nell’aria”, come erroneamente qualcuno pensa. Bensì perché favorendo la circolazione dell’aria le goccioline che si depositano sulle superfici inerti quando starnutiamo o tossiamo si asciugano prima, neutralizzando anzitempo anche il virus. E gli uffici con finestre sigillate e riciclo dell’aria sono un problema? Non sono sicuramente un veicolo di propagazione del virus, anche se la possibilità di ventilare gli ambienti lo neutralizza prima. Come dobbiamo comportarci su bus e metro? Prima di tutto evitare di prenderli se non è strettamente necessario e se in alternativa si può fare una bella passeggiata a piedi o in bici. Se la distanza è notevole meglio sarebbe indossare prima di salire guanti usa e getta per evitare contati con zone potenzialmente contaminate, come maniglie e corrimano. Comunque appena a casa o al lavoro lavare subito le mani. La mappa in timelapse del contagio coronavirus in Italia: tutti i numeri, regioni e città colpite Chi è in quarantena come deve comportarsi con i familiari? Se non si è positivi al test la mascherina va indossata solo se compaiono dei malesseri. In quel caso meglio mantenere la distanza di sicurezza, niente baci e abbracci e letti separati. Restando da soli in camera più possibile. Se si è positivi e si ha la tosse maschera e guanti sempre, pasti separati, isolamento in stanza e fazzoletti monouso da gettare via immediatamente. Per ulteriori dettagli sull’assistenza alle persone in isolamento domiciliare consultare il vademecum pubblicato su www.iss.it. Come dobbiamo comportarci con genitori anziani e nonni? Proteggendoli evitando di frequentarli per un po’, soprattutto se si abita in aree a forte diffusione del virus. Se proprio è indispensabile la nostra presenza per assisterli o per approvvigionarli di quel che manca in casa allora, prima di avvicinarsi, lavare sempre prima bene le mani e deporre via il soprabito. Ma anche con tosse o un semplice raffreddore meglio rinunciare per qualsiasi motivo la visita, delegando altri a fare le vostre veci. Emergenza coronavirus: il vademecum della Polizia in 13 slide

article_url: https://www.lastampa.it/cronaca/2020/03/10/news/coronavirus-il-decalogo-per-proteggersi-1.38575933