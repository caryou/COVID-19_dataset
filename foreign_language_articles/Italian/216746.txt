FACT-CHECKING : Cina • Complotti • Coronavirus • Sanità • Scienze • WhatsApp Il video di TGR Leonardo del 2015 e il coronavirus ingegnerizzato in laboratorio: non è il Sars-cov-2 25 Marzo 2020 - 18:24 di David Puente Attenzione! Il servizio di TGR Leonardo del 2015 non ha nulla a che fare con il Covid-19 Coronavirus, ultime notizie (6 agosto) Coronavirus. Come sono nate le teorie di complotto sulla creazione in laboratorio e perché sono infondate Oggi al numero Whatsapp 3518091911 sono giunte numerose richieste di verifica per un video contenente un servizio di TGR Leonardo del 2015 su un Coronavirus ingegnerizzato in Cina. Vero o falso? Complotti in vista? In verità di quella storia ne avevamo parlato in un articolo del 4 marzo 2020 a Open per via di un articolo pubblicato da Il Fatto Quotidiano, ma è bene ritornare a spiegare tutto a seguito della diffusione del video. Una delle numerose richieste di verifica giunte al numero 3518091911 per la richiesta di verifica e segnalazioni al servizio Fact-checking di Open Il servizio parla della creazione di un supervirus polmonare da pipistrelli e topi per motivi di studi in Cina. Il processo di creazione è spiegato all’inizio del servizio dal conduttore Daniele Cerrato e per chi ha seguito bene la vicenda del nuovo coronavirus Sars-cov-2 comprenderà che non è affatto collegabile. Si parla del nuovo coronavirus? Come dicevo, Daniele Cerrato spiega fin dall’inizio come è stato creato facendoci subito comprendere che non si parla del Sars-cov-2: Un gruppo di ricercatori cinesi innesta una proteina presa dai pipistrelli sul virus della Sars, la polmonite acuta, ricavato da topi. Perché basta questa spiegazione? Perché del nuovo coronavirus Sars-cov-2 si conosce come prima fonte il pipistrello, mentre nulla riporta a quello dei topi. Come avevamo spiegato nel nostro articolo del 4 marzo 2020, nessuno degli esperti che hanno studiato il genoma del Sars-cov-2 lo ha identificato con il virus del 2015 di cui parla TGR Leonardo. La proteina spike SHC014 Nel servizio si parla della glicoproteina spike SHC014, la stessa di cui parlavamo nell’articolo del 4 marzo 2020 a Open. appartenente a un coronavirus dei pipistrelli «Rhinolophus», il virus chimerico citato da TGR Leonardo è stato realizzato facendo esprimere a un coronavirus adattato nei ratti la spike del virus dei pipistrelli. Sars-cov-2 creato in laboratorio? Come avevamo spiegato più volte, anche nella guida utile che racchiude tutte le verifiche fatte a Open, il genoma del Sars-cov-2 è noto al pubblico e nessuno fino ad oggi ha trovato traccia di ingegnerizzazione. Ci sono stati degli studi che hanno provato a sostenere la teoria, ma sono stati fino ad oggi ritirati e nessuno ha passato la peer review. L’approfondimento: «Coronavirus. Come sono nate le teorie di complotto sulla creazione in laboratorio e perché sono infondate» A tal proposito avevamo anche più volte chiesto il parere di scienziati, come ad esempio Guido Silvestri e Pier Luigi Lopalco, i quali hanno negato la teoria del nuovo coronavirus creato in laboratorio. Dello stesso parare Massimo Galli, esperto di malattie infettive e primario dell’ospedale Sacco di Milano. Conclusioni Tranquilli, non si può dire che il servizio di TGR Leonardo sia inciampato in una fake siccome si tratta dello studio di cui si era a conoscenza, soprattutto nella comunità scientifica, nel 2015 quando era stato mandato in onda il servizio stesso. Infine, il virus di cui si parla nel servizio non ha nulla a che fare con il nuovo coronavirus e non è una prova che l’attuale Covid-19 sia nato in laboratorio. Leggi anche: Coronavirus. La “fantomatica” delibera dello stato di emergenza del 31 gennaio 2020 Sequestrati gli account social di Rosario Marcianò: incitava a destabilizzare l’Italia negando il coronavirus La disinformazione Whatsapp del coronavirus che non contagia gli extracomunitari vaccinati contro la TBC Il video complottista che accusa gli americani: «Coronavirus: è stato il “pipistrello”» Sei rimedi infondati contro il coronavirus che non dovreste condividere, figuriamoci provare Ci sono solo 3 morti per coronavirus? Lo dice l’ISS? Ecco cosa non vi dicono i negazionisti del Covid-19 Coronavirus. Avigan o Favilavir, il farmaco giapponese «che vi nascondono» è efficace? Non è come la raccontano Coronavirus, tutte le notizie della notte – Un caso a Wuhan dopo 5 giorni, salgono a 78 i contagi di ritorno. Negli Usa oltre 46 mila infetti: il 35% a New York Coronavirus, la quarantena di una suora di clausura: «Siamo abituate al silenzio, ma l’epidemia sta cambiando anche la nostra vita» Il Coronavirus circolava in Lombardia già a gennaio? Lo suggerisce uno studio condotto da ricercatori italiani Coronavirus, su mascherine fantasma e misteri dell’asta bloccata da Consip scende in campo l’Anticorruzione L’ultimo gesto di don Giuseppe Berardelli, morto per il coronavirus: ha donato un respiratore a un malato più giovane Allarme in Sicilia, 62 casi di coronavirus in una casa di riposo. Villafrati diventa la terza zona rossa nell’isola David Puente

article_url: https://www.open.online/2020/03/25/il-video-di-tgr-leonardo-del-2015-e-il-coron