Fuori Contesto Questa foto con dei sacchi neri (che non contengono cadaveri) non vuole ingannare sulle morti legate alla Covid-19 By Andrea Zitelli 1 Giugno 2020 19.05k 5 Comments Il 30 maggio su Facebook è stata pubblicata una foto che mostra, ai piedi di un monumento, una serie di sacchi neri in fila che sembrano contenere persone decedute, e una donna trasportarne uno in mano. L’immagine è accompagnata da questo commento: «Non vi sentite.presi per il culo?? Un defunto portato con una mano». Questa è una notizia fuorviante. La foto è vera, ma l’obiettivo della scena ripresa non è quello di ingannare sulle morti legati al nuovo coronavirus e quindi non c’è nessuna presa in giro. La foto è stata scattata il 27 maggio 2020 a Miami, in Florida, durante una protesta in cui decine di manifestanti hanno predisposto davanti al monumento “The Torch of Friendship” una serie di sacchi neri a simboleggiare le morti legate a Covid-19 per ricordarle e per protestare contro la risposta del governo, ritenuta non adeguata, alla disoccupazione causata dalla pandemia, come si può verificare qui, qui e qui. Condividi: WhatsApp Tweet E-mail Articoli correlati Tags: #verabot, coronavirus SARS-CoV-2, Covid-19, Miami

article_url: https://facta.news/fuori-contesto/2020/06/01/questa-foto-con-dei-sacchi-neri-che-non-contengono-cadaveri-non-vuole-ingannare-sulle-morti-legate-alla-covid-19/