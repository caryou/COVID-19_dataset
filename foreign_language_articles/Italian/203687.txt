Notizia Falsa No, Wuhan non è «coperta interamente» dal 5G e non ci sono legami con il coronavirus By Andrea Zitelli 14 Aprile 2020 4.76k 0 Comments Il 6 aprile su Facebook è stato pubblicato un post che mostra una scritta di colore bianco su uno sfondo nero. Si legge «INDOVINELLO: DOVE SI TROVA LA PRIMA CITTA AL MONDO COPERTA INTERAMENTE DAL 5G !? WUHAN AVETE CAPITO !?». Wuhan – capoluogo della provincia cinese dell’Hubei – è stato a dicembre 2019 il primo focolaio al mondo del nuovo coronavirus Sars-Cov-2. Il post Facebook in questione, quindi, allude ad un collegamento diretto tra la tecnologia 5G e la diffusione del nuovo coronavirus. Questa notizia è falsa. Andiamo con ordine. Come ha ricostruito il sito di debunking austriaco MimiKama, utilizzando Ooakla 5G Map (strumento che permette la verifica della copertura di rete in una città o in un Paese), Wuhan è coperta dalla rete 5G solamente per il 10 per cento del totale. Riguardo alle tempistiche, poi, nel Regno Unito il 5G è arrivato 18 mesi prima di quanto non sia successo a Wuhan, dove la nuova tecnologia è arrivata ad agosto 2019. Precisiamo poi che molti dei Paesi che sono stati colpiti duramente dalla pandemia, come la Francia e l’Iran, hanno poca o nessuna copertura 5G. Infine, come spiegato dall’Istituto superiore di sanità (ISS), non esistono evidenze scientifiche «che indichino una correlazione tra epidemia da nuovo coronavirus e rete 5G». Condividi: WhatsApp Tweet E-mail Articoli correlati Tags: #verabot, 5g, coronavirus SARS-CoV-2, Covid-19, Wuhan

article_url: https://facta.news/notizia-falsa/2020/04/07/no-le-onde-5g-non-fanno-impazzire-lemoglobina/%20https://facta.news/notizia-falsa/2020/04/14/no-wuhan-non-e-coperta-interamente-dal-5g-e-non-ci-sono-legami-con-il-coronavirus/