Attualità Giuseppe Brugnano eletto segretario nazionale del Coisp RedazioneCrotone, 25 Maggio 2017 • 19:11 Giuseppe Brugnano, poliziotto catanzarese, é stato eletto segretario nazionale del Coisp, il Sindacato indipendente di polizia, di cui é segretario regionale per la Calabria. Il congresso si é svolto a Roma ed ha visto l’elezione a segretario generale di Domenico Pianese che sarà affiancato dalla segreteria composta, oltre che dallo stesso Brugnano, da Marcello La Bella, segretario generale aggiunto; Mario Vattone e Sergio Bognanno segretario nazionale; Franco Maccari, presidente; Umberto De Angelis, vice presidente e Fulvio Coslovi vice presidente. Brugnano, a Roma con una nutrita delegazione calabrese del Coisp, ha espresso soddisfazione per il prestigioso incarico: “Non si tratta di un punto di arrivo – ha detto – ma di partenza, per un viaggio con grandi prospettive rimanendo sempre a supporto dei poliziotti che continueremo a tutelare e rappresentare con grande impegno e passione”. Brugnano, che ricopre anche l’incarico di segretario generale regionale del Coisp da due mandati, e da una lunga militanza sindacale, ha reso noto che a breve sarà rivisto l’organigramma della segreteria regionale.

article_url: https://wesud.it/giuseppe-brugnano-eletto-segretario-nazionale-del-coisp/