Fuori Contesto No, il video che mostra la scoperta di una bara vuota in Brasile non c’entra niente con la Covid-19 By Andrea Zitelli 7 Maggio 2020 10.26k 0 Comments Il 2 maggio su Facebook è stato pubblicato un video che mostra delle persone che aprono una bara precedentemente sotterrata e scoprono che all’interno è vuota. Le immagini sono accompagnate da questo commento: «La polizia federale brasiliana sta cercando i morti di covid nei sepolcri.. Peccato che le bare siano vuote». Questa notizia è falsa. Il video è reale ma non è stato girato in Brasile nel 2020 durante l’emergenza sanitaria legata alla pandemia da Covid-19. Come hanno ricostruito i colleghi fact-checker brasiliani di Agência Lupa le immagini risalgono in realtà al 30 maggio 2017 e mostrano un’operazione di polizia che aveva scoperto a San Paolo una truffa riguardante l’assicurazione sulla vita, basata sulla falsificazione della morte di un senzatetto. Condividi: WhatsApp Tweet E-mail Articoli correlati Tags: #verabot, Brasile, coronavirus SARS-CoV-2, Covid-19

article_url: https://facta.news/fuori-contesto/2020/05/07/no-il-video-che-mostra-la-scoperta-di-una-bara-vuota-in-brasile-non-centra-niente-con-il-covid-19/