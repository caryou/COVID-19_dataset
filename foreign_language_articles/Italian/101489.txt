Fuori Contesto No, questa foto di Conte che mangia la pizza non è stata scattata a giugno 2020 durante gli Stati generali By Andrea Zitelli 16 Giugno 2020 23.13k 28 Comments Il 15 giugno su Facebook è stata pubblicata una foto del presidente del Consiglio Giuseppe Conte, circondato da altre persone, mentre prende un pezzo di pizza da un vassoio. L’immagine è accompagnata da questo commento: «Assembramenti e niente mascherine…a Villa Pamphili il virus non circola? Ovviamente nessuna sanzione amministrativa… Continuate a prendere in giro gli Italiani!». Il riferimento è agli Stati generali dell’economia, iniziati il 13 giugno a Villa Pamphilj a Roma e organizzati dal governo Conte II per discutere progetti di rilancio economico del Paese, con rappresentanti delle istituzioni e delle parti sociali. Questo è un contenuto fuorviante che veicola una notizia falsa. La foto è vera ma non è stata scattata a giugno 2020 a Villa Pamphilj durante la pandemia da Covid-19. L’immagine infatti risale alla visita del presidente del Consiglio agli stand della fiera Tutto Food a Rho (Lombardia) svoltasi a maggio 2019 – dunque ben prima dell’epidemia – come si può verificare qui, qui e qui. Condividi: WhatsApp Tweet E-mail Articoli correlati Tags: #verabot, giuseppe conte, governo Conte II, stati generali, Villa Pamphilj

article_url: https://facta.news/fuori-contesto/2020/06/16/no-questa-foto-di-conte-che-mangia-la-pizza-non-e-stata-scattata-a-giugno-2020-durante-gli-stati-generali/