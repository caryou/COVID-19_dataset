Notizia Falsa No, Ikea non sta regalando buoni per un valore di 250 euro By Camilla Vagnozzi 20 Maggio 2020 11.14k 0 Comments Il 20 maggio la redazione di Facta ha ricevuto via WhatsApp alcune richieste di verifica di un messaggio che promuove dei presunti «buoni del valore di € 250» che sarebbero forniti dalla multinazionale del settore arredamento Ikea «per aiutare la ripresa dei consumi». Il messaggio è accompagnato da un link che reindirizza alla pagina https://lkea.rnrn.club, che però non ha niente a che vedere con il sito ufficiale dell’azienda svedese; invitiamo quindi i nostri lettori a non cliccarci. Il collegamento ipertestuale rimanda ad un questionario in apparenza innocuo («per partecipare rispondi a 3 semplici domande», si legge) dove però, al termine delle domande, viene chiesto di inserire dati sensibili tra i quali gli estremi della propria carta di credito. Si tratta di una notizia che non trova conferma in nessun comunicato o canale social ufficiali di Ikea. Inoltre, era già successo in passato che il nome dell’azienda venisse utilizzato per vere e proprie truffe ai danni degli utenti, smentite poi da Ikea e dalla Polizia Postale. Segnaliamo infine che nell’ultimo mese sono circolate in più occasioni bufale analoghe che hanno coinvolto altri grandi marchi come Lidl, Esselunga, Conad, Coop e Crai. Condividi: WhatsApp Tweet E-mail Articoli correlati Tags: buoni sconto, buoni spesa, Ikea

article_url: https://facta.news/notizia-falsa/2020/05/20/no-ikea-non-sta-regalando-buoni-per-un-valore-di-250-euro/