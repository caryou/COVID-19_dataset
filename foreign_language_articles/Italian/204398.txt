Fuori Contesto Questo video di un corteo di protesta è stato girato in Germania ma non durante l’emergenza Covid-19 By Andrea Zitelli 12 Maggio 2020 7.32k 0 Comments Il 9 maggio su Facebook è stato pubblicato un video che mostra un lungo corteo di persone in strada. Le immagini sono accompagnate da questo commento: «E gli italiani sul divano. Pagliacci. Questo succede in Germania adesso. Sveglia». Il riferimento è alle proteste verificatesi in alcune città tedesche sabato 9 maggio contro le restrizioni legate all’emergenza Covid-19. Questa notizia è fuorviante. Il video è vero, ma non mostra una manifestazione verificatesi in Germania a maggio 2020 durante l’emergenza Covid-19. Le immagini risalgono al 27 agosto 2018 e mostrano una manifestazione che si è svolta a Chemnitz (Germania centro orientale) organizzata dall’estrema destra contro la presenza dei migranti nel Paese dopo la notizia dell’omicidio di un cittadino tedesco nel quale sarebbero stati coinvolti due stranieri (uno dei due, un richiedente asilo siriano, è stato poi condannato in secondo grado a 9 anni e mezzo di carcere lo scorso 8 maggio). Condividi: WhatsApp Tweet E-mail Articoli correlati Tags: #verabot, coronavirus SARS-CoV-2, Covid-19, germania

article_url: https://facta.news/fuori-contesto/2020/05/12/questo-video-di-un-corteo-di-protesta-e-stato-girato-in-germania-ma-non-durante-lemergenza-covid-19/