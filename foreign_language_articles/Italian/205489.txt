nel fine settimana 25 novembre 2019 - 09:53 Grillo e le visite top secret all’ambasciatore cinese, è polemica Il guru del Movimento 5 Stelle è stato all’ambasciata due volte in 24 ore. «Ho portato del pesto». Ma Salvini e il senatore di FdI Urso vanno all’attacco di Cesare Zapperi A-A+ shadow Stampa Email Due incontri con l’ambasciatoere cinese in Italia nel giro di 24 ore (tra venerdì e sabato) e su Beppe Grillo si scatena la polemica. Lui da buon comico la butta sull’ironia («Gli ho portato del pesto e gli ho detto che se gli piacerà dovrà avvisarmi in tempo perché sarei in grado di spedirne una tonnellata alla settimana, sia con aglio che senza, per incoraggiare gli scambi economici!»), ma per gli avversari politici i faccia a faccia con Li Junhua non sono così innocenti. E c’è chi ricorda che i rapporti con la Cina non sono certo storia recente visto che già nel 2013 Grillo con Gianroberto Casaleggio si recarono in visita all’allora ambasciatore cinese Ding Wei. Così come si ricordano le polemiche che un anno fa accompagnarono la decisione di Luigi Di Maio, allora nelle vesti di ministro per lo Sviluppo economico, di firmare il memorandum sulla Via della seta. L’attacco di Salvini L’attacco più duro arriva da Matteo Salvini che, in una intervista al Corriere, osserva: «Sono colpito dai suoi incontri con l’ambasciatore cinese e i frequenti viaggi di Di Maio in Cina. E per contro, stanno zitti sulla situazione di Hong Kong. Non vorrei che stessero cambiando la collocazione internazionale dell’Italia. Mentre rompono le scatole a me per la Russia questi tengono rapporti con una dittatura che ha fame di conquista e vocazione imperialista». Critico anche il senatore di Fratelli d’Italia e vice presidente del Copasir Adolfo Urso: «Chissà perché Beppe Grillo abbia ritenuto di rassicurare la Cina sulla tenuta del governo Conte, dopo l’incontro con Di Maio. Da Cinque Stelle a Stella Rossa». 25 novembre 2019 (modifica il 25 novembre 2019 | 11:00) © RIPRODUZIONE RISERVATA Leggi i contributi SCRIVI

article_url: https://www.corriere.it/politica/19_novembre_25/grillo-visite-top-secret-all-ambasciatore-cinese-polemica-74c99c62-0f5e-11ea-bd6b-b9b6fa42a1a4.shtml