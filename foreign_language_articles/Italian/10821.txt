Notizia Falsa Questi volantini con il logo delle case farmaceutiche e argomentazioni no-vax sono falsi By Simone 26 Febbraio 2021 27.01k 5 Comments Nella notte tra il 24 e il 25 febbraio 2021 sui muri Bergamo sono stati affissi una serie di volantini, contenenti il logo del ministero della Salute, dell’Agenzia italiana del farmaco, delle case farmaceutiche AstraZeneca, Moderna, BioNTech e Pfizer e un testo che recita: «Fino ad ora ci siamo dovuti accontentare di sperimentazioni illegali in Africa, India e Sudamerica – rese possibili dalla scarsa attenzione in tema di diritti umani – molti bambini sono morti o sono rimasti paralizzati, ma questo non ha fermato le nostre ricerche. Oggi invece, grazie all’urgenza di questa gravissima pandemia, il sogno di tutto il comparto Big Pharma finalmente sarà realtà: un grande esperimento di ingegneria genetica esteso alla popolazione intera. Non si tratta di vaccini tradizionali ma di terapie geniche che, disattivando il sistema immunitario, ne permettono una sua riprogrammazione, trasformando così gli esseri umani in esseri transgenici con modifiche genetiche irreversibili». Si tratta di volantini contraffatti, utilizzati per diffondere una notizia falsa. I volantini affissi a Bergamo fanno parte di una campagna di propaganda anti-vaccinista, come ha denunciato su Twitter il sindaco della città Giorgio Gori. Come abbiamo verificato in diverse occasioni, non è vero che i vaccini sono stati sperimentati illegalmente nelle zone più povere del mondo, non è vero che «molti bambini sono morti o rimasti paralizzati» a causa delle ricerche e non è vero che il vaccino di Moderna contro il nuovo coronavirus Sars-CoV-2 riprogramma il sistema immunitario. In compenso, come abbiamo sottolineato più volte, le rigorose procedure per la sperimentazione dei vaccini sono state rispettate, nonostante i tempi ridotti, e i vaccini possono essere considerati comunque sicuri. Condividi: WhatsApp Tweet E-mail Articoli correlati Tags: Bergamo, coronavirus SARS-CoV-2, Covid-19, Giorgio Gori, vaccino Covid, volantini

article_url: https://facta.news/notizia-falsa/2021/02/26/questi-volantini-con-il-logo-delle-case-farmaceutiche-e-argomentazioni-no-vax-sono-falsi/