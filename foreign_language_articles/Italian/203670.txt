ATTUALITÀ Coronavirus • Luca Zaia • Sanità • Veneto • Video Zaia ha gli stessi dubbi di Trump: «Se il Coronarivurus perde forza, vuol dire che è artificiale» – Video 9 Maggio 2020 - 17:10 di Giovanni Ruggiero Incorpora video Il rallentamento della pandemia con il calo dei contagi quotidiani tanto in Veneto quanto nel resto d’Italia hanno fatto nascere più di un sospetto al presidente Luca Zaia sulla natura del Coronavirus. Sulla scia dei sospetti da tempo rilanciati sul laboratorio di Wuhan, non ultimi quelli dagli Stati Uniti da parte della Casa Bianca, il governatore veneto nell’ultima conferenza stampa ha fatto capire di nutrire anche lui gli stessi dubbi di Donald Trump: «Dico una cosa che farà arrabbiare qualcuno – ha detto Zaia – se il virus perde forza vuol dire che è artificiale. Un virus non perde forza con questa velocità, se perde forza allora probabilmente potrebbe essere di natura artificiale. Si è scritto tanto di questo virus, se se ne va tanto velocemente secondo me c’è qualcosa di mezzo di artificiale». Dubbi che in realtà sarebbero stati ampiamente smentiti dalla comunità scientifica, sin da quando erano esplose le polemiche per il famoso servizio del Tg Leonardo della Rai sul Coronavirus artificiale sviluppato nel laboratorio di Wuhan. Al momento l’unica evidenza è la perdita di forza della diffusione dei contagi, dopo due mesi di lockdown imposto su tutta Italia e il monitoraggio che in Veneto più che altrove è stato fatto sui potenziali positivi. Il chiarimento di Zaia Dopo la conferenza stampa, Zaia ha poi chiarito all’Ansa: «Solo gli scienziati possono sequenziare il virus, vederne il dna, capire se risulta essere un ‘taglia e cuci’, avere frammenti di altri virus, oppure essere ‘autentico’. Il nostro mestiere è occuparci della salute dei cittadini, che non prescinde dal fatto che informazioni come questa darebbero risposte a molti quesiti di natura anche clinica». A proposito quindi dei dubbi sollevati sulla presunta origine artificiale del virus, il governatore veneto si è difeso: «Ho solo risposto a una domanda dei giornalisti rispetto al calo drastico del contagio. È indubbio che i fattori possono essere molteplici, e la comunità scientifica spesso non è concorde sulle cause: cambio delle temperature; l’andamento naturale dei Coronavirus, che se ne vanno in primavere/estate; la mutazione del virus; un virus artificiale. Un’ipotesi quest’ultima – ha concluso – tutta da dimostrare, che è in capo agli esperti». Video Agenzia Vista Leggi anche: Coronavirus, in Veneto nasce la prima banca del sangue dei pazienti guariti. Zaia: «Servono donatori» Coronavirus, il compleanno festeggiato con la mamma sul confine tra Veneto e Trentino – Il video Coronavirus. L’accusa del direttore sanitario di Padova: «Specializzandi pericolosi, veicolano il contagio». I giovani medici: «Dovrebbe vergognarsi» Crisanti boccia la Fase 2 del governo: «Non siamo pronti: servono test a tappeto». Parla l’uomo che ha “salvato” il Veneto dal Coronavirus Coronavirus, la Fase 2 in Veneto parte in anticipo. Zaia: «Spero di aprire tutto l’apribile. Non chiuderò gli anziani in casa» – Video Negli Usa è boom di “Covid party”: le feste folli in cui infettarsi per diventare immuni Coronavirus, in Lombardia 85 vittime (ieri erano 94). Calano i casi positivi, +502, e aumentano i posti liberi in terapia intensiva Il governo approva il ‘decreto boss’. Bonafede: «Nessuno può sfruttare il Coronavirus per la scarcerazione» Dall’esecutivo via libera al decreto per l’indagine di sieroprevalenza tra gli italiani La sorella di Rino Gaetano contro Jole Santelli per il video #RipartiCalabria: «Mai autorizzato l’uso della voce di mio fratello» Hackerato lo studio legale di Trump: chiesto un riscatto di 42 milioni per non divulgare documenti e «panni sporchi» Incorpora video Giovanni Ruggiero

article_url: https://www.open.online/2020/05/09/zaia-dubbi-trump-coronavirus-perde-forza-artificiale/