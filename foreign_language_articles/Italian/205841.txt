Coronavirus, Mantova resta nella sperimentazione sul plasma iperimmune Pavia è stata individuata dallAgenzia del farmaco e dallIstituto superiore di Sanità come capofila per il nostro ospedale. Il Poma e gli ospedali di Bergamo e Brescia rimangono in prima linea. Il primario De Donno: Per me non cambia nulla. Il manager Stradoni: Aspetto conferme ufficiali, voci discordanti 11 Maggio 2020 MANTOVA. Il Carlo Poma escluso dalla sperimentazione sul plasma? Sembra proprio di no, stando a quanto dichiarato nella mattinata di lunedì 11 maggio dal dottor Giuseppe De Donno, il primario della Pneumologia dell’ospedale di Mantova che pochi giorni fa ha concluso la sperimentazione insieme al San Matteo di Pavia e che è in attesa della pubblicazione del report su una importante rivista scientifica internazionale. “Non mi risulta – si è limitato a dire De Donno – il lavoro prosegue insieme anche a Brescia e Bergamo. Per me non è cambiato nulla”. Leggi anche Plasma, Pisa capofila della sperimentazione. Furia De Donno sul web A muoversi, sin dal mattino, per ottenere chiarimenti sulla vicenda è stato il sindaco di Mantova Mattia Palazzi, che ha contattato e fatto da tramite tra il presidente di Regione Lombardia Attilio Fontana e il ministro della Salute Roberto Speranza. Ieri sera come tutti ho letto sul sito della Gazzetta che la sperimentazione sul plasma non avrebbe più coinvolto il nostro ospedale - dichiara il primo cittadino di Mantova - Questa mattina (lunedì 11 maggio, ndr) ho chiamato il presidente Attilio Fontana ed entrambi abbiamo parlato con il ministro Roberto Speranza, il quale ci ha detto che Mantova continua il lavoro dalla sperimentazione sul plasma con Pavia. I principal investigator sono Pisa e Pavia (che rimane riferimento per Mantova, ndr) e nella sperimentazione sono inclusi Mantova, Bergamo e Brescia. D’altronde sarebbe singolare il contrario visto che il protocollo Pavia-Mantova sulla sperimentazione è avanzata e oggi Regione Lombardia, come noto, insieme alle aziende ospedaliere di Pavia e Mantova, presenteranno i risultati di questo prezioso lavoro dei nostri ospedali. Il lavoro prosegue! Leggi anche Il plasma iperimmune spiegato bene: larma di Mantova per battere il coronavirus L’ipotesi di esclusione, per il momento smentita dal primario del Carlo Poma, era nata dopo che ieri sera un’agenzia di stampa dava notizia che lo studio toscano Tsunami” sulla plasmaterapia - con cui si testa sui pazienti Covid-19 linfusione di plasma da pazienti negativizzati – diventava capofila della sperimentazione nazionale per la cura del Covid-19. “Su indicazione del ministero della Salute - spiega la Regione Toscana in una nota - Aifa (Agenzia italiana del farmaco) e Iss (Istituto superiore di sanità) hanno deciso di proporre la sperimentazione della plasmaterapia con siero iperimmune da donatori convalescenti da Covid-19 sul territorio nazionale. Ospedale capofila della ricerca diventa quello di Pisa e il principal investigator è il suo primario del Malattie Infettive, Francesco Menichetti. Leggi anche Uno spot per donare il plasma: arriva il concorso di poesie Secondo voci raccolte in mattinata gli ospedali di Mantova e Pavia non sarebbero stati esclusi e rientrano nella ricerca insieme a Brescia e Bergamo. “Non so ancora bene, devo informarmi. ci sono voci contrastanti. Prima di parlare vorrei saperne di più ha commentato pochi minui fa il direttore generale dell’Asst di Mantova Raffaello Stradoni. Leggi anche De Donno e la terapia di Mantova: «Verifiche dei Nas su cure al plasma, ma per salvare vite andrei in galera» * Aggiornato alle 12.20 per specificare che Pavia rimane capofila per lospedale di Mantova

article_url: https://gazzettadimantova.gelocal.it/mantova/cronaca/2020/05/11/news/mantova-inserita-nella-sperimentazione-sul-plasma-iperimmune-1.38829686