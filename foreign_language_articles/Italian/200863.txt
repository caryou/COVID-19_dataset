sicurezza 15 luglio 2020 - 08:40 A settembre tre milioni di nuovi banchi. Il super appalto per le scuole Pronto il bando del commissario Arcuri. Servono soprattutto per le superiori e al Sud. Poche scuole hanno chiesto i banchi innovativi (e costosi) che piacciono alla Azzolina di Gianna Fregonara A-A+ shadow Stampa Email Nuovi, monoposto, per due studenti su cinque. Entro la prima settimana di settembre dovranno essere recapitati nelle scuole italiane tre milioni di nuovi banchi: tanti ne ha chiesti il ministero dell’Istruzione da mettere a bando. Servono soprattutto per le scuole superiori e nelle regioni del Sud, dove i banchi sono più vecchi e molti a due posti come usavano un tempo. La corsa contro il tempo Nei prossimi giorni in commissario Domenico Arcuri pubblicherà i dettagli di quella che sarà una delle forniture più ingenti - a parte le mascherine - per il prossimo anno scolastico. A raccogliere le richieste in queste settimane sono stati gli uffici scolastici regionali, dopo l’indicazione della ministra Azzolina. Per pagare i banchi il governo ha stanziato fondi nel decreto rilancio. La sfida è riuscire a far arrivare entro un mese e mezzo tutti i banchi necessari a destinazione: le scuole riaprono il primo settembre ed entro la prima settimana del mese le aule dovrebbero essere pronte per accogliere gli studenti. Banchi innovativi o banchi tradizionali? La cifra dell’appalto è ingente: un tavolino classico, il banco di legno con il sotto banco per i libri, costa in media 50-60 euro. I banchi innovativi, colorati e con ruote che la ministra ha sponsorizzato nella conferenza stampa con il premier Conte venti giorni fa invece arrivano fino a 300 euro l’uno. Di questi però il Ministero - e dunque le scuole - non ne hanno chiesti che qualche migliaio: i più preferiscono attenersi all’arredo classico delle aule. In totale si va comunque facilmente oltre i duecento milioni di spesa per preparare le aule. A Roma, via la cattedra per fare spazio a più banchi I professori danno i voti alla didattica a distanza: promossa A scuola con le piante: così i bimbi mantengono le distanze Concorso straordinario, iscrizioni entro il 10 agosto Dieci milioni di mascherine al giorno Compiti delle vacanze? Ecco le app che aiutano a renderli più «leggeri» Prev Next L’assistente allo studio I test per gli insegnanti Oltre a questo bando Arcuri si occuperà dei test sierologici per gli insegnanti: dovranno essere disponibili presso i medici di famiglia già in agosto per permettere di monitorare tutti i due milioni di insegnanti, personale Ata e di segreteria che dal primo settembre dovranno tornare a scuola. Per il monitoraggio degli studenti invece, si procederà in un secondo tempo con controlli a campione fatti con i tamponi, durante l’anno scolastico. 15 luglio 2020 (modifica il 16 luglio 2020 | 12:34) © RIPRODUZIONE RISERVATA Leggi i contributi SCRIVI

article_url: https://www.corriere.it/scuola/secondaria/20_luglio_15/a-settembre-tre-milioni-nuovi-banchi-super-appalto-le-scuole-a211172e-c5f5-11ea-9728-f13f72535a3f.shtml