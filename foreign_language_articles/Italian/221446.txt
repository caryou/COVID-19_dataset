Friday, මාර්තු 20, 2020 - 01:00 පුවත් අයි.ඩී.එච්. රෝහලේ විශේෂඥ වෛද්ය ආනන්ද විජේවික්රම නව කොරෝනා වෛරසය ව්යාප්තියත් සමඟ දැඩි කාර්යබහුල තත්ත්වයකට පත්ව තිබෙන අයි.ඩී.එච්. උණ රෝහල සම්බන්ධයෙන් පැතිර ගිය අසත්ය තොරතුරක් හේතුවෙන් මේ වනවිට එම රෝහලට තවත් අපහසුතා රැසකට මුහුණදෙන්නට සිදුව ඇත. දිනමිණට වාර්තා වන අන්දමට නව කොරෝනා රෝගය සම්බන්ධයෙන් ප්රමුඛව කටයුතු කරන අයි.ඩී.එච්. උණ රෝහලේ අත්යාවශ්ය උපාංග සහ උපකරණ හිඟයක් පවතින බවට අසත්ය ප්රචාරයක් මෙලෙස පැතිර ගොස් තිබූ අතර ඒ සම්බන්ධයෙන් රෝහලට සහ වෛද්යවරුන්ට නිරන්තරයෙන් දුරකථන ඇමතුම් ලැබෙමින් ඒ පිළිබඳව විවිධ පාර්ශ්ව විමසීම නිසා දෛනික කටයුතුවලට දැඩි බලපෑමක් එල්ල වී තිබේ. ජාතික බෝවන රෝග විද්යා ආයතනයේ කායික රෝග විශේෂඥ වෛද්ය ආනන්ද විජේවික්රම මහතා පැවසුවේ අයි.ඩී.එච්. රෝහලේ මෙතෙක් කිසිදු අත්යාවශ්ය උපාංගවල හිඟයක් නොමැති බවයි. අදාළ අසත්ය තොරතුරු ගැන විමසමින් නිතර ලැබෙන ඇමතුම් නිසා රෝගීන්ට ප්රතිකාර කිරීමේ කාලය නිකරුණේ වැය කරමින් ඇති බවද විශේෂඥ වෛද්ය ආනන්ද විජේවික්රම මහතා වැඩිදුරටත් පැවැසීය. ආරියරත්න ගනේගොඩ - මැදකොළඹ සමූහ නව අදහස දක්වන්න Your name කාරණය අදහස * Leave this field blank

article_url: http://www.dinamina.lk/2020/03/20/%E0%B6%B4%E0%B7%94%E0%B7%80%E0%B6%AD%E0%B7%8A/92643/%E0%B6%85%E0%B6%BA%E0%B7%92%E0%B6%A9%E0%B7%93%E0%B6%91%E0%B6%A0%E0%B7%8A-%E0%B6%BB%E0%B7%9D%E0%B7%84%E0%B6%BD%E0%B7%9A-%E0%B6%8B%E0%B6%B4%E0%B7%8F%E0%B6%82%E0%B6%9C%E0%B7%80%E0%B6%BD-%E0%B7%84%E0%B7%92%E0%B6%9F%E0%B6%BA%E0%B6%9A%E0%B7%8A-%E0%B6%B1%E0%B7%90%E0%B7%84%E0%B7%90