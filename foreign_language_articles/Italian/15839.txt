Nuovo Dpcm, l’ira di esercenti e sportivi: «Gravi ricadute sociali». L’Acquario resta aperto Il lockdown soft varato ieri dal governo suscita una raffica di preoccupazioni e proteste a Genova, nei settori direttamente interessati dai nuovi divieti Annamaria Coluccia, red. Web 25 Ottobre 2020 Genova - Gestori di bar e ristoranti sul piede di guerra, mondo della cultura e dello sport in fibrillazione. Il lockdown soft varato ieri, domenica 25 ottobre, dal governo suscita una raffica di preoccupazioni e proteste in città, nei settori che sono direttamente interessati dai nuovi divieti. «Questo è il colpo di grazia per tutto il settore della ristorazione» protesta Alessandro Cavo, presidente di Fipe-Liguria, l’associazione che riunisce i gestori dei pubblici esercizi aderenti ad Ascom-Confcommercio e che aveva già organizzato per il 28 ottobre una protesta nazionale. «Per tutto il piccolo e medio commercio sarà comunque una Caporetto e tanti saranno costretti ad abbassare la serranda» è il pronostico di Massimiliano Spigno, presidente di Confesercenti Genova. L’Acquario resta aperto Fino a ieri sera non sapevano ancora se oggi avrebbero potuto aprire o no, invece, i gestori dell’Acquario, che questa mattina hanno fatto sapere che oggi, lunedì 26 ottobre, la struttura sarebbe stata regolarmente visitabile. Poi, nel pomeriggio, la conferma dell’apertura tutti i giorni. «Finora non abbiamo ricevuto risposte dalla Prefettura e quindi ci comportiamo come i musei, come abbiamo fatto in passato, e apriamo lAcquario», aveva spiegato questa mattina Beppe Costa, presidente di Costa Edutainment, la società che gestisce lAcquario. I dubbi sulla possibilità di aprire o meno la struttura erano nati dal fatto che lultimo decreto anti Covid-19 del governo prevede la sospensione dellattività dei parchi tematici ma non dei musei. Costa quindi ieri aveva scritto al prefetto di Genova, Carmen Perrotta, per sapere se lAcquario dovesse essere considerato alla stregua dei musei, come in passato, o di un parco tematico. Ma non essendo arrivati finora chiarimenti, la società che gestisce lAcquario ha deciso di comportarsi come in occasione di altri decreti. Poi nel pomeriggio la conferma in una nota dello stesso Acquario: la struttura resterà aperta tutti i giorni. Leggi anche Dopo il Dpcm ristori rapidi con bonifico. Gualtieri: soldi entro metà novembre a 350mila aziende

article_url: https://www.ilsecoloxix.it/genova/2020/10/25/news/l-ira-di-esercenti-e-sportivi-gravi-ricadute-sociali-acquario-giallo-chiusura-1.39460777