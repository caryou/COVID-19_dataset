Fuori Contesto No, queste foto non mostrano la manifestazione di Berlino contro le restrizioni per la pandemia By Andrea Zitelli 3 Agosto 2020 10.15k 2 Comments Il 3 agosto su Facebook è stata pubblicata un’immagine composta da due foto che mostrano grandi folle di persone viste dall’alto e da una scritta in sovraimpressione in cui si legge: «Berlino, 1 agosto 2020». L’immagine è accompagnata da questo commento: «Berlino, ieri: oltre 1 MILIONE di persone manifestano contro le restrizioni antidemocratiche imposte con la scusa di un virus. La stampa fedele alla dittatura democratica quasi ignora il fatto, sostenendo che partecipano 15.000 persone…!». Questo è un contenuto fuorviante che veicola una notizia falsa. Post pubblicato su Facebook il 3 agosto 2020 – Fuori contesto Le due foto sono vere ma non mostrano la “Giornata della libertà”, manifestazione svoltasi a Berlino il 1 agosto 2020 contro le restrizioni per contrastare la pandemia di Covid-19 (ritenute un attacco alle libertà personali). La prima immagine – quella che ritrae un ponte pieno di persone –, come ricostruito in un precedente articolo, ritrae un momento della Street Parade 2019, festival della musica elettronica e techno, che si svolge ogni anno ad agosto a Zurigo, in Svizzera (l’edizione del 2020 è stata annullata). La seconda foto – quella che mostra una folla di persone riempire una strada dentro un grande parco di una città – è stata scattata nel luglio del 2001 durante la Love Parade, festival di musica dance, a Berlino, come si può vedere qui e qui. Infine, riguardo alla partecipazione alla manifestazione svoltasi a Berlino il 1 agosto 2020, secondo la polizia hanno partecipato circa 20mila persone e non oltre un milione di persone. Condividi: WhatsApp Tweet E-mail Articoli correlati Tags: #verabot, Berlino, Covid-19, germania, Giornata della libertà, nuovo coronavirus sars-cov-2

article_url: https://facta.news/fuori-contesto/2020/08/03/no-queste-foto-non-mostrano-la-manifestazione-di-berlino-contro-le-restrizioni-per-la-pandemia/