Coronavirus: vendite mascherine, Gdf in sedi Amazon-eBay Acquisizioni documenti e dati, inchiesta Milano su speculazioni Persone con mascherine protettive a causa emergenza Coronavirus © ANSA +CLICCA PER INGRANDIRE Redazione ANSA MILANO 26 febbraio 202017:39 News Suggerisci Facebook Twitter Altri Stampa Scrivi alla redazione Il Nucleo di polizia economico-finanziaria della Gdf di Milano ha effettuato acquisizioni di documenti e dati nelle sedi di Amazon e eBay nellambito dellinchiesta dei procuratori aggiunti Tiziana Siciliano e Eugenio Fusco sulle manovre speculative nelle vendite a prezzi folli di mascherine, gel disinfettanti e altri prodotti sanitari in questi giorni di emergenza Coronavirus. Il fascicolo, che ipotizza speculazioni sui prezzi di generi di prima necessità, è a carico di ignoti. Stiamo offrendo la massima collaborazione alle autorità competenti: è il commento di Amazon dopo le ispezioni della Gdf di Milano nelle sedi di Amazon e eBay nellambito dellinchiesta sulle manovre speculative nelle vendite di mascherine, gel disinfettanti e altri prodotti sanitari in questi giorni di emergenza Coronavirus. I partner di vendita - aggiunge - stabiliscono i prezzi dei loro prodotti nel nostro store e abbiamo delle regole per aiutarli a definire tali prezzi in modo competitivo. Monitoriamo attivamente il nostro store e rimuoviamo le offerte che violano le nostre regole. eBay conferma che sta collaborando con le forze dellordine nel rispetto di tutte le norme vigenti. eBay è una piattaforma che mette in contatto venditori e acquirenti: è il commento di eBay. I prezzi dei singoli prodotti - puntualizza - sono decisi in autonomia dai venditori, professionali e privati, che vi operano, nondimeno lutilizzo del nostro sito comporta il divieto di violare la legge, i diritti altrui o le nostre regole e agiamo nei confronti di eventuali violazioni. RIPRODUZIONE RISERVATA © Copyright ANSA Condividi Suggerisci Facebook Twitter Linkedin Mail Ottieni il codice embed

article_url: http://www.ansa.it/sito/notizie/tecnologia/tlc/2020/02/26/coronavirus-vendite-mascherine-gdf-in-sedi-amazon-ebay_feaf2289-233e-4366-9567-b8b845ef748b.html