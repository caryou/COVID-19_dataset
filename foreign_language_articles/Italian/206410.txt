FACT-CHECKING : Complotti • Coronavirus • No vax • Ricerca scientifica • Sanità Coronavirus. Così i No Vax preparano le nuove campagne mediatiche contro il prossimo vaccino 20 Marzo 2020 - 16:53 di Juanne Pili Pensavamo che l’attuale emergenza sanitaria li avesse fatti sparire, non è così. Gli anti-vax continuano la loro attività in sordina Bisogna che spendiamo qualche parola su quanto sta succedendo nei gruppi privati di Facebook e nei siti Web, dei movimenti No vax. Questo perché preparano le future campagne di disinformazione, immediatamente successive allo sviluppo di un vaccino contro il SARS-CoV2. Tutte le narrazioni complottiste e pseudo-mediche che ci segnalate in continuazione, diversamente dal solito si spengono in poche ore o giorni, questo perché, lo stato d’emergenza ha reso buona parte dell’opinione pubblica più attenta alle spiegazioni delle persone veramente competenti in merito (alla fine dell’articolo trovate un listato delle interviste di Open agli esperti). Quando però tutto sarà finito (perché finirà, se siamo tutti responsabili anche più presto), l’attenzione potrebbe venir meno, dimenticandoci che sono tante le pandemie di cui non dobbiamo più preoccuparci, grazie a chi da decenni studia i virus e lo sviluppo dei vaccini, con buona pace di chi ha usato la loro letteratura, per fabbricare presunte prove di un virus ingegnerizzato. Esaminiamo solo alcune delle affermazioni più preoccupanti nel fronte No vax. Il business legale dei sedicenti «danni da vaccino» La forza di questo genere di movimenti, sta nella capacità di sfruttare una difficoltà di comunicazione tra il sistema giuridico e quello che è il consenso in ambito scientifico. Lo abbiamo visto in diverse sentenze dove si risarcivano «danni da vaccini», o da uso prolungato del cellulare, tutte in palese contrasto con quanto riscontrato dalla Comunità scientifica. Quindi emergono le figure più indispensabili nel campo: soprattutto avvocati, che hanno trovato nelle associazioni No vax un vero e proprio business, a cui si uniscono i promotori di vari rimedi di dubbia efficacia. Un esempio tra tanti è il post di un legale su Facebook, condiviso poi in uno dei gruppi privati No vax, dove si chiedono informazioni riguardo a una correlazione tra persone vaccinate contro l’influenza e i casi positivi di Covid-19: «Qualcuno mi saprebbe dire se chi si è vaccinato da ottobre 2019 con FLUAD 2019-2020, INFLUVAC S TETRA, INFLUVAC S e VAXIGRIP TETRA è stato poi colpito da CORONAVIRUS ??? Parlo della cd. INTERFERENZA VIRALE !!! grazie per la risposta». Avvocato No vax a caccia di correlazioni spurie tra vaccini e Covid-19, su Facebook. Correlazioni spurie e dove trovarle Ma certo, è molto probabile che ci sia una correlazione, visto che questo genere di vaccini viene raccomandato soprattutto per gli anziani. La ragione è divenuta tristemente evidente proprio a seguito dell’epidemia attuale: in mancanza di un vaccino e cure antivirali specifiche, sono soprattutto i cittadini over sessanta i più esposti. Si chiamano “correlazioni spurie”, esistono siti ricchi di esempi a riguardo. Probabilmente buona parte degli adulti colpiti dal nuovo coronavirus indossano sempre la cintura di sicurezza, tuttavia non è dimostrato che queste precauzioni alla guida possano causare infezioni virali. La differenza tra un collegamento ridicolo e uno serio non è nelle cose, ma nella nostra testa: dipende dalle emozioni e dal carisma dell’influencer che ce le presenta; per questo negli studi scientifici seri si tiene conto dei bias, ovvero di tutti i pregiudizi, che potrebbero condizionare l’interpretazione dei dati. Spurious Correlations | Una correlazione spuria basata su statistiche reali, tra i casi di suicidio per impiccagione e i finanziamenti alla Ricerca scientifica. L’uso mirato dei sentimenti parentali Se un genitore scopre che il proprio figlio manifesta sintomi di autismo poco dopo avergli fatto le regolari vaccinazioni, è piuttosto comprensibile che sia più portato a credere che il suo bambino sia stato danneggiato. Chi ha seguito degli studi, ottenendo una abilitazione in un Ordine professionale, dovrebbe essere invece più accorto, onde evitare di sfruttare la debolezza di queste persone, danneggiando intere comunità. Basta dare un’occhiata ai commenti che si leggono in risposta a questo genere di richieste “ingenue”, per capire quanto sia pericoloso instillare certe suggestioni, specialmente se il pubblico di riferimento è composto prevalentemente da genitori. Alcuni membri di un gruppo di genitori No vax, a caccia di collegamenti tra i casi di meningite a Bergamo e l’attuale epidemia di Covid-19. Adesso i vaccini provocano anche il Covid-19? Veniamo ora al modo con cui vengono usate le fonti scientifiche dai No vax. Prendiamo per esempio lo studio linkato proprio da «Ilaria», una delle mamme anti-vax che sono intervenute nel thread della foto precedente. Il titolo del paper ha sicuramente appagato la fame di fonti, che confermano il pregiudizio di partenza: «Influenza Vaccination and Respiratory Virus Interference Among Department of Defense Personnel During the 2017-2018 Influenza Season». Se però prima di condividerlo Ilaria avesse letto l’estratto, avrebbe scoperto che nelle conclusioni non è dimostrato un legame tra i vaccini antinfluenzali e le sindromi respiratorie gravi, come Covid-19: «La ricezione della vaccinazione antinfluenzale non era associata all’interferenza virale tra la nostra popolazione. L’esame delle interferenze virali da parte di specifici virus respiratori ha mostrato risultati contrastanti». «L’interferenza del virus derivato dal vaccino era significativamente associata al coronavirus e al metapneumovirus umano; tuttavia, una protezione significativa con la vaccinazione è stata associata non solo alla maggior parte dei virus influenzali, ma anche alle coinfezioni da parainfluenza, RSV e virus non influenzali». Un’idea confusa di Scienza L’uso a sproposito di PubMed – ch’è solo un portale di articoli scientifici, e non esegue ulteriori revisioni dei contenuti – è evidente anche in diversi blog di autori “free-vax”; prendiamo giusto un esempio tra tanti, dove si cita lo stesso studio, descritto sciattamente come «pubblicato su PubMed». Il titolo del post è suggestivo, quanto fuorviante: «Coronavirus: Bergamo è la città più vaccinata d’Italia contro la meningite e l’influenza, e ora i morti non si contano». Chi scrive trasmette il messaggio che “un vaccino vale l’altro”, ma ad ogni virus corrispondono vaccini diversi, ovviamente. Forse si allude che il vaccino contro la meningite virale, possa aver dato luogo a quello che oggi identifichiamo come il ceppo italiano del SARS-CoV2? In questo caso entreremmo nella fantascienza, dal momento ch’è stata studiata la filogenesi del virus, dalla Cina agli altri ceppi isolati nel Mondo, smentendo così, sia le tesi sulla sua ingegnerizzazione, sia quella di un «virus padano». Questa confusione riguardo a come usare le fonti scientifiche potrebbe far sorridere, se non fosse per le pericolose implicazioni. Il parere degli esperti Coronavirus. Avigan o Favilavir, il farmaco giapponese «che vi nascondono» è efficace? Non è come la raccontano Coronavirus, i numeri in chiaro. Il fisico Sestili: «Impennata dei decessi inaspettata» – La videointervista Coronavirus, agricoltori e distributori bio: «La quarantena non ci ferma, resistere senza supermercato si può» Coronavirus, l’infettivologo Galli sui tanti casi in Italia: «Il contagio in ospedale, la situazione più sfortunata» Coronavirus, parla il primario del Sacco. Galli: «Virus imprevedibile, una persona sola può infettarne molte» Coronavirus, il primario del Sacco di Milano: «Così abbiamo dimostrato che non è nato in laboratorio» «Tecnicamente il coronavirus è già una pandemia. Ma la sfida si gioca nei pronto soccorso, non ai confini» – L’intervista al virologo Lopalco Coronavirus, l’errore dietro l’impennata di contagi in Italia. Ricciardi (Oms): «Grave non isolare gli arrivi dalla Cina» Coronavirus, la nuova fase: da infezioni importate a circolazione locale del virus. Cosa dice la task force del ministero della Salute Ricciardi (Oms): «Coronavirus più letale dell’influenza. Per il vaccino servono due anni» Coronavirus, «È una follia questa emergenza». Il duro dissenso del capo del laboratorio del Sacco. E sforna i numeri Burioni ribatte alla dottoressa del Sacco con le cifre dell’emergenza: «Coronavirus come l’influenza? Scemenza gigantesca» Coronavirus, lo scontro tra virologi: perché Burioni ha ragione Coronavirus, lo scontro tra virologi: perché Gismondo ha ragione I numeri in chiaro. Il prof. Clementi: «Trend preoccupante a Brescia, Bergamo e Milano» – La videointervista I numeri in chiaro. La ricercatrice Colaiori: «Scongiurato rischio saturazione terapie intensive» – La videointervista Leggi anche: Ci sono solo 3 morti per coronavirus? Lo dice l’ISS? Ecco cosa non vi dicono i negazionisti del Covid-19 Coronavirus. Il falso screenshot dell’articolo di Repubblica e la chiusura delle scuole fino al 2 maggio Coronavirus. No! Questa foto non è quella delle bare di Bergamo! Il video dei carri armati militari nei treni in Germania. Si parla ancora di Defender Europe 20 La teoria di complotto dello stato di emergenza del 31 gennaio e le altre falsità pericolose sul coronavirus Sono vere le foto dei mezzi militari a Bergamo che portano le bare nei forni crematori in altre regioni italiane Coronavirus, in arrivo una nuova stretta dal governo: previsioni allarmanti, stop a sport all’aperto e supermercati nei weekend Coronavirus, un manager toscano sblocca un cargo di 1,4 milioni di mascherine dalla Cina. Ferme in Turchia 200 mila per gli ospedali di Emilia e Marche Coronavirus, il governo dice no a Fontana e Zaia: «Alimentari e supermarket aperti nel weekend» Coronavirus, Lopalco: «Il rischio di ritorno dei contagi è ancora alto: resteremo a casa a lungo» Coronavirus, a Codogno un impianto da 1200 litri di disinfettante al giorno: «Già inviati mille all’ospedale di Brescia» – Video Ancora numeri drammatici in Lombardia: 381 morti in un giorno, i nuovi contagi sono 2.171 L’elettronica italiana si unisce alla lotta contro il Coronavirus Coronavirus, tragico bollettino della Protezione civile: 627 morti in un giorno, ora sono oltre 4 mila. 4.670 nuovi contagi, 689 i guariti Nuova stretta del governo: chiusi parchi e giardini, sport da soli e vicino casa Sono tornati i No Vax (ora anche No Mask). Insulti, diffamazioni e minacce ai pediatri La foto del cartello «Basta scienza» alla manifestazione no vax a Firenze è vera? Sì! Juanne Pili

article_url: https://www.open.online/2020/03/20/coronavirus-cosi-i-no-vax-preparano-le-nuove-campagne-mediatiche-contro-il-prossimo-vaccino/