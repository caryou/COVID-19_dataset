Immagine Modificata L’ingresso della «Bill & Melinda Gates Foundation» non riporta altre scritte oltre a questa By Andrea Zitelli 30 Aprile 2020 8.12k 3 Comments Il 29 aprile su Twitter è stata pubblicata un’immagine che mostrerebbe la sede della fondazione di Bill e Melinda Gates. All’ingresso, su una parete, comparirebbe la scritta: «Center for global human population reduction. Bill & Melinda Gates foundation», in italiano «Centro per la riduzione della popolazione mondiale. Fondazione Bill & Melinda Gates». Questa notizia è falsa. La foto mostra sì parte della struttura in cui ha sede, a Seattle (Stati Uniti d’America), la Bill & Melinda Gates Foundation, ma la scritta riportata sulla parete non è quella reale. La foto è stata quindi modificata. All’ingresso della sede della fondazione compare infatti solo la scritta «Bill & Melinda Gates foundation». Non c’è, invece, la scritta «Center for global human population reduction», come si può verificare qui, qui e qui. La falsa frase è stata aggiunta in seguito con un programma di grafica, come ricostruito dal sito di fact-checking Lead Story. Condividi: WhatsApp Tweet E-mail Articoli correlati Tags: #verabot, Bill e Melinda foundation, Bill Gates

article_url: https://facta.news/immagine-modificata/2020/04/30/lingresso-della-bill-melinda-gates-foundation-non-riporta-altre-scritte-oltre-a-questa/