Fuori Contesto Questa foto non mostra una manifestazione contro le restrizioni anti Covid-19 in Romania By Andrea Zitelli 24 Febbraio 2021 40.77k 0 Comments Il 22 febbraio 2021 su Facebook è stata pubblicata una foto che mostra una folla in una piazza. L’immagine è accompagnata da questo commento in cui si sostiene che si tratterebbe di una protesta andata in scena a Bucarest (Romania) contro le restrizioni anti Covid-19. Questo contenuto è fuorviante e veicola una notizia falsa. L’immagine oggetto della nostra verifica non mostra una protesta contro le restrizioni stabilite dal governo rumeno per contrastare il diffondersi del contagio del nuovo coronavirus Sars-CoV-2 nel Paese. In realtà la foto è stata scattata il 5 febbraio 2017 a Piața Victoriei (Bucarest) durante una manifestazione contro un decreto governativo (poi ritirato) che depenalizzava alcuni reati e riduceva le pene dei condannati per i reati di corruzione e abuso d’ufficio, come si può verificare qui, qui, qui e qui. Condividi: WhatsApp Tweet E-mail Articoli correlati Tags: #verabot, Bucarest, Covid-19, nuovo coronavirus sars-cov-2, Romania

article_url: https://facta.news/fuori-contesto/2021/02/24/questa-foto-non-mostra-una-manifestazione-contro-le-restrizioni-anti-covid-19-in-romania/