Affermazioni “forti” e soprattutto “false”. Che “non solo ledono l’immagine della città”, ma rappresentano anche “un oltraggio al dolore di migliaia di bergamaschi che hanno subito la tragedia del lutto e la perdita dei loro cari”. Così l’assessore ai Servizi cimiteriali del Comune di Bergamo, Giacomo Angeloni, motiva la denuncia che l’amministrazione ha presentato nei confronti di una donna, protagonista delle affermazioni in questione in un video su Youtube. Un video diventato virale. “Visto quindi da migliaia di persone – specifica Angeloni – ragione che ci ha convinti ancor di più a sporgere denuncia. Oltre a mettere in dubbio l’elevata mortalità nella nostra provincia a seguito dell’emergenza coronavirus – prosegue l’assessore – nel video si sosteneva la chiusura del 47 per centro delle agenzie di pompe funebri della provincia, e che questo fosse il motivo per cui quelle rimaste attive avessero difficoltà nell’evadere tutte le richieste”. Una teoria che l’amministrazione definisce falsa e senza alcun fondamento, rivendicando invece l’impegno dell’Esercito e del Comune stesso. © Riproduzione riservata Più informazioni bufale Comune di Bergamo Denuncia Video Giacomo Angeloni Bergamo leggi anche Il sindaco Gori: vi spiego la fase 2. Ma a Bergamo restano vietate lotterie e gioco d’azzardo Lintervista Il lutto ai tempi del Coronavirus, la psicologa: “Ecco come si può elaborare” Lo studio Coronavirus, Bergamo la seconda provincia col più alto tasso di mortalità in Italia Il dubbio I fidanzati e le fidanzate sono “congiunti”? Aspettiamo le faq, ma sembra di sì Lunedì sera Conte a Bergamo e la mancata zona rossa: “Abbiamo fatto una scelta: chiudere l’intera Lombardia” Il progetto Ecco il Sentierone del futuro: “Più verde, nuove pavimentazioni e un giardino in piazza Cavour” Palazzo frizzoni Bergamo, al via i cantieri per la posa della fibra ottica di Open Fiber Continua con Facebook commenta

article_url: https://www.bergamonews.it/2020/04/27/affermazioni-diffamatorie-su-youtube-il-comune-di-bergamo-denuncia-una-donna/368882/