agenzia italiana del farmaco Mezzogiorno, 17 marzo 2020 - 20:57 Coronavirus, Aifa ufficializza la sperimentazione del farmaco usato a Napoli: il Tocilizumab Da giovedì studio su 330 pazienti. Il farmaco per artrite reumatoide agisce sulla polmonite covid-19 liberando posti in terapia intensiva. Soddisfazione dell’oconlogo Ascierto: «Sono stati rapidissimi» di Luca Marconi A-A+ shadow Stampa Email NAPOLI - «Annunciamo la sperimentazione del Tocilizumab, farmaco per artrite reumatoide» usato con risultati incoraggianti con i pazienti affetti da polmoniti da covid-19 da una equipe partenopea dell’Istituto Pascale e Ospedale dei Colli - guidata dai professori Ascierto e Montesarchio - perché «i dati preliminari sono promettenti, lo studio sarà su 330 pazienti e partirà giovedì per valutare l’impatto del farmaco» dice Nicola Magrini, direttore Aifa, l’Agenzia italiana del farmaco, in conferenza stampa alla Protezione Civile. Ma la sperimentazione sotto l’egida del comitato tecnico scientifico dell’Aifa, promossa con l’Università di Modena e Reggio Emilia e l’Irccs di Reggio, è aperta: potranno parteciparvi «tutti gli istituti clinici che ne faranno domanda» attraverso la piattaforma web del «promotore» Pascale, precisa poi l’agenzia. Grande soddisfazione allospedale Pascale e soprattutto delloncologo Paolo Ascierto, direttore della Struttura Complessa Melanoma e Terapie Innovative dellistituto dei tumori di Napoli che per primo in Italia, insieme con Vincenzo Montesarchio, infettivologo dellospedale Cotugno di Napoli, ha scoperto gli effetti positivi del farmaco su buona parte di 11 pazienti trattati al Cotugno (presto altri 4): «LAifa ha fatto un lavoro eccezionale rispondendo con grande rapidità, avviando uno studio clinico sul farmaco in grado di contrastare le complicanze polmonari da Covid 19 e che quindi aiuta a decongestionare le terapie intensive», dice Ascierto. «La prima risposta del Tolicizumab nel fermare linfiammazione polmonare è positiva» diceva appena una settimana fa, quando la sperimentazione “emergenziale” si era « allargata ad oltre 50 pazienti in tutta Italia e nel giro di una settimana - diceva - avremo unindicazione più ampia proseguendo su due binari paralleli. La situazione di emergenza ci spinge a usare subito il farmaco e lo possiamo fare anche perché la Roche che lo produce lo ha messo a disposizione gratuitamente su richiesta dei medici. E tutti lo chiedono, perché se il paziente risponde vuol dire che chi è in terapia intensiva ne esce presto e se lo prendi prima non ci vai. Siamo in contatto con gli ospedali del Nord Italia che stanno avviandone luso su decine di pazienti. Nel giro di una settimana avremo leffetto su circa 50 pazienti trattati: se anche la metà di essi avrà avuto forti miglioramenti possiamo essere soddisfatti, perché significa avere la metà dei posti di terapia intensiva disponibili. Ci darebbe una enorme speranza». Speranza confermata e accolta, si procede con lo studio e la validazione dei risultati. La risposta positiva sul Tolicizumab è arrivata anche dalla Cina che ha riscontrato netti miglioramenti in 20 di 21 pazienti intubati trattati con il farmaco che combatte la polmonite da covid-19 , spesso letale. Ma «servono - spiega Ascierto - dei dati che abbiano pieno rigore scientifico e quindi abbiamo organizzato una task force tra Azienda dei Colli e Istituto Pascale che ha prodotto una bozza di protocollo e lo ha mandato allAifa». Intanto «i colleghi cinesi stanno continuando ad usarlo e gli abbiamo spiegato come lo usiamo noi, lo hanno già inserito nelle linee guida mediche del Paese». Leggi anche: Galli critica Ascierto in tv. E il medico napoletano: «Non conta il primato ma salvare la gente» Leggi anche: medici in fuga dal Cardarelli, una «fake news»? 17 marzo 2020 | 20:57 © RIPRODUZIONE RISERVATA Leggi i contributi SCRIVI

article_url: https://corrieredelmezzogiorno.corriere.it/napoli/cronaca/20_marzo_17/coronavirus-aifa-ufficializza-sperimentazione-farmaco-usato-napoli-tocilizumab-c96a2d08-6883-11ea-8372-e06aa5c607e8.shtml