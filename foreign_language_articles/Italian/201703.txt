Coronavirus, positivi 28 migranti sbarcati a Roccella Jonica. Proteste ad Amantea. Jole Santelli: “Intervenga il governo o vieto gli sbarchi” Il sindaco: “Un dovere accoglierli” Questo sbarco è il secondo in dieci giorni. Insorge anche la governatrice della Calabria: «Immigrazione fuori controllo» e dà un ultimatum al governo Pubblicato il 12 Luglio 2020 Ultima modifica 12 Luglio 2020 14:07 ROCCELLA JONICA (REGGIO CALABRIA). Sono 28 i migranti, tra i 70 sbarcati nel porto di Roccella Jonica, ad essere risultati positivi al coronavirus a seguito del primo test rinofaringeo eseguito nelle scorse ore a Reggio Calabria. Tra questi ci sono 48 adulti in giovane età che sono stati trasferiti oggi tra Bova e Amantea dove operano due strutture attrezzate per gli ulteriori accertamenti e la quarantena. Altri venti migranti, tutti minori, sono ospitati in una struttura messa a disposizione del comune di Roccella Ionica, presidiata dalle forze dellordine. Tra i venti minori ce ne sono cinque risultati positivi. La notizia dellesito dei test ha creato apprensione nella cittadina ionica dove questo sbarco è il secondo in dieci giorni. Intanto il sindaco di Roccella Jonica rassicura i suoi cittadini: «Situazione gestita al meglio, un dovere accogliere questa gente». https://www.comune.roccella.rc.it/dettaglio.asp?id_a=51655 Roccella ospita 20 migranti, minori non accompagnati,... Pubblicato da Vittorio Zito su Sabato 11 luglio 2020 Ma la governatrice della Calabria Jole Santelli insorge: «I 28 migranti positivi al Covid-19 arrivati ieri a Roccella Jonica confermano gli enormi rischi connessi agli sbarchi di persone che arrivano da Paesi in cui lepidemia è ancora fuori controllo. Siamo stati facili profeti quando abbiamo avvertito il governo circa i pericoli relativi a unimmigrazione fuori controllo. Purtroppo, però, non abbiamo avuto ascolto e ora ci troviamo tutti a dover far fronte alle conseguenze di queste non scelte». E scrive al premier Conte dando di fatto un ultimatum al governo: «Senza una risposta rapida, non esiterò ad agire vietando gli sbarchi». Per la governatrice lunica soluzione è «la requisizione di navi da dislocare davanti alle coste delle Regioni interessate, a bordo delle quali saranno svolti controlli sugli immigrati». Amantea, in decine bloccano larrivo di 12 migranti del Bangladesh positivi al Covid-19 E ad Amantea alcuni cittadini scendono in strada per protesta. Si sono ritrovati sulla statale SS 18 ad Amantea (Cosenza) per manifestare contro larrivo di 13 migranti positivi al Covid 19, sbarcati a Roccella Jonica. Si tratta di 13 pakistani, al momento asintomatici. La task force dellAsp di Cosenza ha prontamente avviato i protocolli e sta gestendo in loco il focolaio dei migranti. A breve saranno visitati dallequipe medica e poi tamponati nuovamente. Intanto, sulla statale il traffico è bloccato per la protesta dei cittadini. Alcuni si sono sdraiati a terra chiedendo sicurezza e il trasferimento immediato dei migranti in un centro più idoneo. E Matteo Salvini attacca: «Ci sono decine di nuovi casi di immigrati positivi al virus, Lampedusa è al collasso, non cè nessuna traccia dei ricollocamenti, è sparito il famoso accordo di Malta e i rimpatri con la Tunisia sono bloccati con la scusa del Covid. Questo governo mette in pericolo lItalia».

article_url: https://www.lastampa.it/cronaca/2020/07/12/news/coronavirus-positivi-28-immigrati-sui-70-sbarcati-al-porto-di-roccella-jonica-1.39073598