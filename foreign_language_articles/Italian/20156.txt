Fuori Contesto Le croci sulla spiaggia di Copacabana simboleggiano una protesta contro la gestione della Covid-19 in Brasile By Andrea Zitelli 18 Giugno 2020 18.79k 0 Comments Il 13 giugno su Facebook è stata pubblicata una foto che mostra decine di croci posizionate verticalmente nella sabbia su una spiaggia, in prossimità del mare. La foto è accompagnata da questo commento: «Spiaggia di Copacabana Brasile… 100 tombe anche in spiaggia… Ahimè..». Il riferimento è all’aumento di contagi e vittime legate alla pandemia da Covid-19 in atto in Brasile. Questa notizia è fuorviante e veicola un contenuto falso. L’immagine è reale ma non mostra delle vere tombe. La foto, scattata l’11 giugno 2020, immortala in realtà una protesta organizzata dagli attivisti della ONG brasiliana Rio de Paz. In questa occasione sono stati scavati e realizzati dei finti sepolcri sulla spiaggia di Copacabana (Brasile) per simboleggiare le morti dovute legate alla Covid-19 e per protestare contro la «cattiva gestione» della pandemia in Brasile, come si può verificare qui. Condividi: WhatsApp Tweet E-mail Articoli correlati Tags: #verabot, Brasile, Copacabana, Covid-19, Rio de Paz

article_url: https://facta.news/fuori-contesto/2020/06/18/le-croci-sulla-spiaggia-di-copacabana-simboleggiano-una-protesta-contro-la-gestione-della-covid-19-in-brasile/