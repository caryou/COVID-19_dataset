Fuori Contesto Questa foto non dimostra che Nancy Pelosi ha finto di ricevere il vaccino contro la Covid-19 By Andrea Zitelli 23 Dicembre 2020 37.83k 3 Comments Il 21 dicembre 2020 su Facebook sono state pubblicate due foto di Nancy Pelosi, speaker della Camera degli Stati Uniti d’America. In una di queste foto si vede Pelosi seduta, con una mascherina sul volto, mentre un’infermiera si presta a farle una puntura sul braccio. In fondo alla siringa si vede un piccolo cilindro arancione. Le due foto sono accompagnate da questo commento, scritto da chi ha pubblicato il post su Facebook: «In questa foto, la Pelosi che si fà “iniettare” il vaccino covid-19… Guardate bene, l’ago è coperto da un tappino di gomma… Covidioti, svegliatevi…». Il riferimento è alla notizia che Nancy Pelosi il 18 dicembre 2020 è stata vaccinata con il vaccino Pfizer-BioNTech contro il nuovo coronavirus. Secondo l’autore del post su Facebook la foto dimostrerebbe che la speaker della Camera non ha in realtà ricevuto per davvero il vaccino. Il contenuto oggetto della nostra analisi è fuorviante e veicola una notizia falsa. La foto è reale ma non dimostra che Nancy Pelosi non ha ricevuto il vaccino contro la Covid-19. Come è evidente in un’altra angolazione l’ago è ben visibile e si trova poco sotto la parte cilindrica arancione della siringa. I colleghi di Reuters hanno spiegato che questa parte della siringa, in questo caso di colore arancione, consente l’attacco dell’ago, come si può verificare qui. Condividi: WhatsApp Tweet E-mail Articoli correlati Tags: #verabot, Covid-19, Nancy Pelosi, nuovo coronavirus sars-cov-2, vaccino Covid

article_url: https://facta.news/fuori-contesto/2020/12/23/questa-foto-non-dimostra-che-nancy-pelosi-ha-finto-di-ricevere-il-vaccino-contro-la-covid-19/