Chi siamo Maggio 14, 2019by admin Caltagirone è la holding quotata alla Borsa di Milano di uno dei principali gruppi industriali privati italiani; ha un fatturato di oltre 1,5 miliardi di euro e un Patrimonio Netto di circa 2,1 miliardi di euro. Caltagirone opera nei settori della produzione di cemento e di manufatti, delle grandi opere, dell’editoria, dell’immobiliare e della finanza attraverso tre società quotate – Cementir Holding, Caltagirone Editore, e Vianini – e la non quotata Vianini Lavori. Caltagirone ha inoltre partecipazioni finanziarie di rilievo in importanti società quotate italiane ed estere operanti nei settori delle assicurazioni e dei servizi. Caltagirone è parte dell’omonimo Gruppo che, fondato da Francesco Gaetano Caltagirone è nato nel settore edilizio e si è poi diversificato nei settori dell’industria, dell’editoria e della finanza fino a diventare un leader dell’imprenditoria privata italiana caratterizzato da solidità finanziaria, forte diversificazione geografica e presidio dei settori economici di riferimento. Mission e Valori Fin dalla nascita la missione di Caltagirone è creare valore per gli azionisti attraverso politiche di sviluppo in grado di garantire il consolidamento della propria leadership nei mercati di riferimento mantenendo la solidità finanziaria che da sempre contraddistingue la Società ed il Gruppo. Caltagirone persegue lo scopo di creare e proteggere il valore per i propri azionisti, ponendo massima attenzione ai risultati. Struttura* *Situazione ad Aprile 2020 Azionariato Francesco Gaetano Caltagirone (dirett. e indir.) 87,593% Mercato 12,407%

article_url: https://www.caltagironespa.it/gruppo/chi-siamo/