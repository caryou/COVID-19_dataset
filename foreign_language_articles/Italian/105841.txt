La mission della Struttura Complessa Sperimentazioni Cliniche consiste nel pianificare, condurre e finalizzare sperimentazioni cliniche nel trattamento e nella diagnosi dei tumori solidi e nel condurre studi di fase1. Le sperimentazioni cliniche possono essere sia monocentriche, coerentemente con le linee programmatiche istituzionali, che multicentriche, nazionali ed internazionali. La maggior parte delle sperimentazioni include progetti di ricerca traslazionale al fine di individuare biomarcatori prognostici e/o predittivi di risposta ai farmaci per ottimizzare il trattamento dei pazienti oncologici. L’attività clinica della Struttura Complessa Sperimentazioni Cliniche è dedicata alla conduzione di studi clinici di fase 1, su farmaci innovativi o innovative combinazioni di farmaci. L’Unità coordina un gruppo cooperativo dedicato ai tumori polmonari e collabora con altri gruppi cooperativi nazionali, quali il gruppo MITO (Multicenter Italian Trials in Ovarian cancer) e il gruppo GISCAD (Gruppo Italiano per lo Studio dei Carcinomi dell’Apparato Digerente) ed internazionali, quali CCTG (Canadian Cancer Trial Group), ENGOT (European Network for Gynaecological Oncological Trial groups), e GCIG (Gynecological Cancer Intergroup). Attualmente l’Unità coordina diverse sperimentazioni cliniche dedicate ai pazienti affetti da tumori del polmone non piccole cellule, che valutano l’efficacia di farmaci immunoterapici e antiangiogenici. Una parte di queste sperimentazioni è dedicata ai pazienti anziani (>70 anni), area di particolare interesse dell’Unità i cui risultati, nel tempo, hanno contribuito ad ispirare la pratica clinica mondiale. Un’area di ricerca più recente riguarda il mesotelioma pleurico, in cui l’Unità coordina studi clinici con farmaci immunoterapici. Nell’ambito delle sperimentazioni cliniche dedicate alle pazienti affette da neoplasie ginecologiche, l’Unità coordina in Italia numerosi progetti di ricerca nei tumori dell’ovaio, dell’endometrio e della cervice, che valutano l’efficacia di farmaci immunoterapici, antiangiogenici e inibitori di PARP. Diverse sperimentazioni cliniche coordinate dall’Unità sono dedicate alle patologie tumorali del tratto gastrointestinale, quali carcinoma del colon e del retto, del pancreas e del fegato. In questo ambito, l’Unità è anche impegnata nello studio dell’attività antitumorale di farmaci comunemente impiegati per il trattamento di patologie non oncologiche (repositioning). Inoltre, l’Unità è responsabile della conduzione di varie sperimentazioni cliniche dedicate al trattamento di altre patologie, quali ad esempio carcinoma della mammella, carcinoma della prostata e carcinoma della tiroide, finalizzate all’ottimizzazione non solo del trattamento medico ma anche di tecniche diagnostiche e dispositivi medici. Un’ulteriore interesse di ricerca dell’Unità riguarda il valore dei patient-reported outcomes, cioè delle rilevazioni sullo stato di salute che vengono direttamente dal paziente, che si possono ad esempio riferire alla qualità della vita o a determinati sintomi o effetti collaterali di una terapia specifica. Responsabile Dr.Francesco Perrone 0815903571-522; f.perrone@istitutotumori.na.it Dirigenti Medici Dr.ssa Maria Carmela Piccirillo 0815903615; m.piccirillo@istitutotumori.na.it Dr Gennaro Daniele 0815903383; g.daniele@istitutotumori.na.it Dr.ssa Clorinda Schettino 08159031971; c.schettino@istitutotumori.na.it Segreteria Dr.ssa Fiorella Romano 0815903522; f.romano@istitutotumori.na.it Sig. Giovanni De Matteis 0815903571 Collaboratori Amministratori infrastruttura tecnologica Dr. Alfonso Savio – 0815903536 Dr.ssa Lucia Sparavigna – 0815903536 Data-managers Sig.ra Federika Crudele – 0815903659 Sig.ra Manuela Florio – 0815903658 Dr.ssa Anna Gimigliano – 0815903659 Dr.ssa Simona Bevilacqua – 081590658 usc-datamanager@istitutotumori.na.it Trial coordinators Dr.ssa Marilena Martino- 0815903619 Dr.ssa Maria Teresa Ribecco – 0815903619 Sig.ra Giuliana Canzanella – 0815903657 usc-segreteria@istitutotumori.na.it Trial coordinator con responsabilità di farmacovigilanza Dr.ssa Antonia Del Giudice – 0815903619 usc-farmacovigilanza@istitutotumori.na.it Infermiere di ricerca Sig.ra Jane Bryce – 0815903448 Biostatistico Dr.ssa Laura Arenale –0815903536 Ubicazione: Edificio DH, secondo piano, ingresso EST

article_url: https://newportal.istitutotumori.na.it/dipartimenti/dipartimento-di-ricerca-traslazionale-a-supporto-dei-percorsi-oncologici/sc-sperimentazioni-cliniche/