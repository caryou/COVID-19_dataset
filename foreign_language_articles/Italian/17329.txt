Notizia Falsa La falsa notizia della capsula con la scritta «Covid-19» sganciata dagli aerei By Andrea Zitelli 9 Aprile 2020 5.79k 1 Comment Il 7 aprile su Facebook è stata pubblicata una foto che mostra una capsula che conterrebbe il nuovo coronavirus SARS-CoV-2 e, secondo il messaggio che accompagna l’immagine, sarebbe stata ritrovata in una «falda acquifera nei pressi di un zona focolaio». Sopra la capsula compaiono alcune scritte: «Extermination Protocol Covid-19. U.S. Army. Destination Italy». Stando a quanto riportato dal messaggio che accompagna l’immagine «hanno sganciato dagli aerei questi recipienti in zone in zone isolate per avvelenarci tutti». Altre due capsule simili sarebbero state ritrovate in Francia e in Groenlandia. Questa notizia non trova riscontro in nessuna testata internazionale, nazionale e locale. Si tratta quindi di una notizia frutto di fantasia. Come hanno ricostruito diversi siti di fact-checking (qui, qui e qui) le scritte sopra alla capsula sembrano essere frutto di alcune modifiche e non una stampa originale. Ricordiamo – in base a quanto ricostruito ad oggi dall’Organizzazione mondiale della Sanità – che l’origine del virus è animale e non esiste alcuna evidenza scientifica che porti a considerare che sia stato manipolato o costruito artificialmente. La foto e il messaggio allegato sono stati inoltre condivisi originariamente lo scorso 2 aprile da una pagina Facebook che pubblica contenuti di svago o ironici, come si può vedere qui. Condividi: WhatsApp Tweet E-mail Articoli correlati Tags: #verabot, coronavirus SARS-CoV-2, Covid19, nuovo coronavirus

article_url: https://facta.news/notizia-falsa/2020/04/09/la-capsula-con-la-scritta-covid-19-sganciata-dagli-aerei/