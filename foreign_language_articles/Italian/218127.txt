Coronavirus, mezzo milione di tamponi da unazienda di Brescia agli Stati Uniti Gianluca Di Feo (eikon) Prodotti nellarea focolaio dellepidemia in Italia, sarebbero bastati per le esigenze di tutto il Nord. I kit diagnostici sono stati invece venduti agli Usa e trasferiti con un aereo militare. Lazienda: tutto regolare, non cè carenza. Qualcuno nel nostro Paese lo sapeva? 19 Marzo 2020 3 minuti di lettura Il mondo intero dice che è una guerra. E per la prima volta nella Storia sembra essere di tutti contro tutti, senza più alleanze. Ogni nazione pensa per sé, usando ogni mezzo per garantirsi le armi vincenti contro il virus: tamponi, mascherine, respiratori. Così gli Stati Uniti sono riusciti a comprare mezzo milione di kit per individuare il contagio a Brescia. E li hanno trasferiti a Memphis con un aereo militare. Mercoledì lAmerica ha festeggiato per larrivo di un carico di tamponi, appunto mezzo milione di pezzi. Una scorta impressionante: nel nostro Paese dallinizio dellepidemia ne sono stati fatti poco più di 100 mila. Ma quella provvista sbarcata negli Usa proveniva dalla base americana di Aviano, poco distante da Pordenone. Sì, in Italia cera una colossale riserva di test diagnostici, disponibile a poche decine di chilometri dallepicentro del Covid-19: strumenti che le nostre regioni cercano in tutti i modi per arginare la diffusione del morbo ma che non riescono a trovare. Coronavirus, per i controlli di massa servono oltre 13 milioni Michele Bocci 17 Marzo 2020 Lannuncio della spedizione transatlantica è stato fatto su Instagram, assieme alla foto della stiva di un quadrireattore C-17 Globemaster dellAir Force colma di contenitori con i kit. Poi il post è stato rimosso. Ma la notizia ha trovato conferma ufficiale nelle parole del portavoce del Pentagono, Jonathan Hoffman. Ci sono elementi multipli per fare il test - ha spiegato il generale Paul Friedrichs, del comando medico centrale - I primi sono i tamponi che servono a raccogliere i campioni dalle persone, poi cè il liquido dove svilupparli. Questo è ciò che abbiamo portato dallItalia. Il generale ha detto che i materiali vengono prodotti negli Usa e allestero, senza precisare dove fossero stati reperiti. E ha aggiunto: Questo è un grande esempio di come le nazioni lavorino insieme per assicurare che venga data risposta alle domande globali. E il mezzo milione di test è stato prodotto proprio in Italia. Da unazienda di Brescia, la città che in queste ore è in prima linea nella battaglia contro il morbo: la Copan Diagnostics. Lo conferma a Repubblica lambasciatore Lewis Einsenberg: Siamo lieti che lazienda italiana Copan Diagnostics continui a produrre tamponi per i test del Covid-19 in quantità sufficienti per soddisfare le richieste in Italia e le vendite allestero. Il settore privato italiano contribuisce a salvare vite nel mondo. Mi congratulo per questo sforzo. E precisa: Gli Stati Uniti continueranno ad acquistare questi tamponi da aziende italiane secondo le proprie necessità. Gli Stati Uniti e lItalia continuano a lavorare insieme in strettissima collaborazione. Coronavirus, ecco perché non è facile fare i tamponi a tutti di ELENA DUSI 17 Marzo 2020 La notizia appare sorprendente. Una ditta lombarda aveva a disposizione una quantità di tamponi sufficiente per i bisogni di tutto il Nord ed invece è stata venduta oltre Oceano. Ci hanno battuto sul prezzo? Circolano diverse informazioni sulle iniziative del governo americano per rifornirsi di mezzi contro il Covid-19. La Casa Bianca, ad esempio, avrebbe offerto somme altissime per ottenere lesclusiva del vaccino sperimentato dai laboratori tedeschi CureVac: unoperazione bloccata dallintervento di Berlino a cui è seguito quello dellUnione Europea che ha stanziato 80 milioni per impedire la fuga del brevetto. In queste ore, ci sono aste mondiali per acquistare a prezzi crescenti anche stock di mascherine e respiratori: una sfida economica, in cui vince il più forte. Come in guerra. Ma senza più alleanze che tengano. Allinizio si era pensato che i tamponi venissero dalle basi militari americane. Ad Aviano esiste un grande deposito di materiali medici, accumulati in vista di un conflitto. È il Medical War Reserve Materiel del 31mo stormo statunitense: un video dello scorso dicembre mostra un gigantesco hangar zeppo di componenti per ospedali da campo, strumentazione diagnostica e medicinali. Tutti pronti per essere imbarcati sugli aerei e arrivare ovunque in poche ore. Unaltra scorta dovrebbe trovarsi a Camp Darby, alle porte di Livorno, il più grande arsenale dislocato fuori dagli States. Entrambi i magazzini strategici nei documenti del Pentagono vengono indicati, seppur nellultimo punto delle priorità, come utilizzabili per le nazioni ospiti. Ossia lItalia. Ma nulla è stato messo a disposizione del nostro Paese. Citando Winston Churchill, nel suo libro il leggendario generale Jim Mattis, ex capo del Pentagono, ha scritto: Cè una sola cosa peggiore che combattere assieme agli alleati, combattere senza alleati. Era una critica alla politica estera di Donald Trump. Un monito che vale anche nella guerra contro il virus. La realtà però è diversa. I tamponi erano pronti a Brescia, nel cuore dellepidemia, dove medici e infermieri lottano per bloccare il morbo prima che travolga Milano, dove ogni giorno migliaia di persone rischiano il contagio. Il nostro governo ne era informato? La Copan Diagnostics replica che tutto è avvenuto alla luce del sole. Non dovevamo avvertire le autorità italiane: sono prodotti in libera vendita. E noi siamo unazienda leader che esporta in tutto il mondo. Non cè carenza di tamponi: nelle scorse settimane in Italia ne abbiamo venduti più di un milione e possiamo soddisfare tutte le richieste. Il problema non sono i kit, ma i laboratori per analizzarli. E precisa: Quello stock non è stato acquistato dal governo statunitense, ma da società private e distributori americani. Lo hanno trasportato con un volo militare soltanto perché non cerano aerei commerciali disponibili. I siti web che tracciano il traffico nei cieli hanno accertato che il jet dei tamponi è decollato da Aviano lunedì 16 marzo nel primo pomeriggio. In quel momento in Italia erano censiti quasi 30 mila casi e 2.158 morti. Negli Stati Uniti i decessi erano solo 86 e i positivi 4.500. Argomenti coronavirus Leggi anche De Magistris: Tamponi a tutti quelli che torneranno a Napoli dal Nord il 4 maggio Il Papa: Obbediamo alle regole per non far tornare la pandemia Coronavirus, il bilancio del 27 aprile: dopo 42 giorni i ricoverati in terapia intensiva scendono sotto i duemila. Ancora 333 morti © Riproduzione riservata Gli articoli di Rep: Covid, pronta la campagna: “Mi vaccino perché...” Idea Totti e Vezzali per gli spot Von der Leyen: “Un 70% di vaccinati. Sono sicura che ce la faremo” Lo scrittore Carofiglio testerà ReiThera: “Ho fiducia nella scienza” Vaccini, fragili e dimenticati: metà degli over 80 resta senza copertura Blog Mafie di Attilio Bolzoni Carmelo, da solo nella provincia babba Osservatorio Cyberbullismo di Lucia Tironi Da vittime dei bulli a potenti, il percorso di un ... Vedi tutti La guida allo shopping del Gruppo Gedi i Consigli.it sceglie e raccomanda in maniera indipendente prodotti e servizi che si possono acquistare online o tramite la consulenza di esperti. Ogni volta che viene fatto un acquisto attraverso uno dei link presenti nel testo, Consigli.it riceve una commissione senza alcuna variazione del prezzo finale. OFFERTE TECH Guida alle migliori offerte della settimana Auricolari Aukey bluetooth con custodia di ricarica a soli euro 16,99 vai allofferta Il mio libro LINIZIATIVA PER CHI AMA SCRIVERE Entra nel network di scrittori di Gruppo GEDI Scopri ilmiolibro Servizi editoriali

article_url: https://www.repubblica.it/cronaca/2020/03/19/news/coronavirus_tamponi_da_brescia_a_stati_uniti-251735473/