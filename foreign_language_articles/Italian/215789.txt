Salvini posta un video Rai del 2015 su Facebook: “Un coronavirus è nato in un laboratorio cinese” Il leader della Lega annuncia anche un’interrogazione parlamentare, ma confonde intenzionalmente una ricerca vera con una notizia falsa bruno ruffilli Pubblicato il 25 Marzo 2020 Ultima modifica 26 Marzo 2020 7:03 Si cita Icaro e il suo mito, ma in realtà il tema è il coronavirus. Che non è uno, ma una famiglia: Leonardo, la trasmissione scientifica della Rai, ne parlava già nel 2015, con una serie di riferimenti che spesso sono entrati nella narrazione di queste ultime terribili settimane. C’è il laboratorio cinese, c’è il pipistrello, c’è la ricerca segreta. E c’è il pericolo di un contagio umano. Leggi anche: Il coronavirus non è nato in laboratorio: ecco perché quella postata da Salvini è una bufala gabriele beccaria Abbastanza perché, in piena pandemia, le teorie complottiste crescano e si moltiplichino: ad oggi non c’è alcuna prova che il Covid 19 sia nato in un laboratorio, ma si registrano numerosi tentativi di utilizzarlo per accusare qualcuno. Lo fa Trump, che lo chiama il “virus cinese”, lo fanno i cinesi, che gli attribuiscono un’origine americana, e ovviamente lo fa Salvini, che posta sulla sua pagina Facebook il video di Leonardo. C’è tutto: la presentazione e il minuto e 40 secondi di servizio, con due bande gialle in alto e in basso dove è scritto in stampatello maiuscolo: “Pazzesco! I cinesi creano supercoronavirus con pipistrelli e topi!!!”, con tre punti esclamativi. Segue lannuncio: “Dalla Lega interrogazione urgente al presidente del Consiglio e al Ministro degli Esteri”. Leggi anche: Il coronavirus non è nato in laboratorio: ecco perché quella postata da Salvini è una bufala gabriele beccaria Oggi al Question Time non se nè parlato, ma nessuno dei tanti che commentano sul social network pare farsene un cruccio: molti sono con il leader della Lega, prevedibilmente, anche se qualche dubbio serpeggia comunque. Coronavirus, Salvini e la confusione sul da farsi: Chiudiamo lEuropa. Ma prima diceva Riapriamo tutto A ragione, perché Salvini, ancora una volta, gioca a confondere le acque: nel video di Leonardo, infatti, si parla di un “virus chimera” creato in laboratorio, “innestando una proteina presa dai pipistrelli sul virus della Sars, la polmonite acuta, ricavato da topi”. Nessuno ha mai parlato di topi a proposito dell’epidemia attuale; si è detto a un certo punto che l’animale intermedio che ha permesso il passaggio del virus potesse essere il pangolino, ma anche questa tesi è stata smentita. Quello che sappiamo sul coronavirus: la capacità di diffondersi, i tempi di incubazione e a che temperatura muore Il genoma del SARS-CoV2, il virus che causa la Covid-19, è noto da tempo; è stato isolato in vari Paesi, anche in Italia: nessuno però lo ha identificato col virus chimerico oggetto dello studio di cui tratta la puntata di Leonardo citata da Salvini. E che sia stato prodotto in laboratorio è stata smentito anche dall’Organizzazione Mondiale della Sanità, ma evidentemente è una tesi che funziona ancora benissimo per la propaganda politica. Lultima scemenza è la derivazione del coronavirus da un esperimento di laboratorio. Tranquilli, è naturale al 100%, purtroppo. https://t.co/GBKEPNWGyf — Roberto Burioni (@RobertoBurioni) March 25, 2020 Non si fa attendere la risposta del virologo più famoso d’Italia, Roberto Burioni, che su Twitter commenta così: Lultima scemenza è la derivazione del coronavirus da un esperimento di laboratorio. Tranquilli, è naturale al 100%, purtroppo. Leggi anche: Il gatto e la volpe, l’amicizia da fiaba durante la quarantena per il coronavirus

article_url: https://www.lastampa.it/cronaca/2020/03/25/news/salvini-posta-un-vecchio-video-della-rai-su-facebook-il-coronavirus-nato-in-un-laboratorio-cinese-1.38637381