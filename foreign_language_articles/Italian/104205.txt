Coronavirus: “Può provocare trombosi polmonare e aggravare la situazione” di IRMA DARIA A Cagliari uno studio su eparina sintetica per contrastare le trombosi polmonari da Coronavirus. La Giornata nazionale per la lotta alla trombosi dedicata alla tromboembolia polmonare, tra le possibili complicanze del Covid-19 14 Aprile 2020 3 minuti di lettura ALLA VIGILIA DELLA 9° Giornata mondiale per la lotta alla Trombosi che si celebra domani, arrivano ulteriori conferme della relazione tra coronavirus e trombosi polmonare. Uno dei possibili effetti del Covid19 sullorganismo, infatti, può essere una trombosi polmonare, che aggrava il decorso della malattia virale. Per questo si ipotizza che l’eparina, noto farmaco anticoagulante, possa essere d’aiuto nella terapia. A studiare la stretta connessione e le possibili soluzioni è anche uno studio condotto dai ricercatori dellUniversità di Cagliari. Lo studio italiano su trombosi polmonare e Covid19 Secondo la ricerca, coordinata da Francesco Marongiu, direttore della scuola di specializzazione in Medicina interna e dellUnità complessa dellAou di Cagliari, “uno degli effetti del Covid19 sullorganismo è una trombosi polmonare. Per contrastare questa conseguenza si potrebbero utilizzare eparine a basso peso molecolare ma soprattutto fondaparinux, uneparina sintetica. La ricerca italiana ha approfondito un lavoro di un team di scienziati cinesi, pubblicato a febbraio dal Journal of thrombosis and haemostasis. La ricerca cinese aveva presentato dei dati riferiti ad alterazioni della coagulazione in un gruppo di pazienti colpiti da polmonite da CoV19. La nostra interpretazione dei loro risultati è differente - spiega Marongiu. Pensiamo che in questi pazienti si verifichi una trombosi polmonare, tema già affrontato in generale dal nostro gruppo nel settembre scorso. Infatti, è possibile che la presenza del virus evochi una risposta immune attraverso cellule come linfociti e monociti che localmente stimolati liberano grandi quantitativi di mediatori dellinfiammazione capaci di attivare la coagulazione del sangue. Pazienti Covid-19 ed embolia polmonare A puntare l’attenzione sul legame che esiste tra Coronavirus e trombosi è anche l’Associazione per la Lotta alla Trombosi e alle malattie cardiovascolari – Onlus (Alt): “Tutti i virus, e questo non fa eccezione, scatenano nell’intero organismo una reazione infiammatoria più o meno violenta nell’organo colpito”, dichiara Lidia Rota Vender, presidente di ALT. “I medici constatano ogni giorno che i pazienti ricoverati per Covid-19 sono colpiti da polmonite con insufficienza respiratoria causata dal virus, accompagnata spesso da complicanze cardiovascolari e in particolare da trombosi venosa ed embolia polmonare”. Cosa succede quando c’è un’infezione in corso Ogni volta che si sviluppa un’infezione o un processo infiammatorio il sangue partecipa alla battaglia per la guarigione, aumentando la propria tendenza a coagulare: ma molto spesso forma trombi nelle arterie e nelle vene, in qualunque parte del corpo, causando complicanze molto gravi che contribuiscono alla morte. “Il paziente aggredito dal virus – prosegue la presidente di Alt - ha la febbre, è allettato, è povero di ossigeno perché i polmoni non lavorano, infiammati dalla polmonite, la parte destra del cuore si sforza di spingere il sangue nel polmone ad ossigenarsi, ma trova resistenza in un sistema idraulico polmonare ridotto, occupato da emboli, sforzandosi si dilata, perde efficienza, si scompensa, va in aritmia e il paziente perde la vita”. Coronavirus, caccia al farmaco che ferma il virus Valeria Pini 14 Aprile 2020 Che cos’è l’embolia polmonare L’embolia polmonare è la complicanza più grave di una trombosi che si forma in una vena, delle gambe, delle braccia, dell’addome, di qualunque parte del corpo. “Trombosi venosa ed embolia polmonare - prosegue Rota Vender - sono strettamente collegate: quando un trombo si forma in una vena, rilascia frammenti che diventano emboli che arrivano al polmone e causano embolia polmonare. Conoscere la trombosi, sapere quali sono le situazioni a rischio, imparare a riconoscerne i sintomi premonitori senza sottovalutarli, modificare i fattori di rischio modificabili, significa prendersi cura della propria salute e diminuire la probabilità di un incontro ravvicinato sgradevole sempre per chiunque”. Fino a pochi anni fa i medici facevano distinzione fra Trombosi venosa ed Embolia Polmonare considerandole due eventi correlati ma separati: oggi vengono definite nel loro insieme Tromboembolia, perché nella stragrande maggioranza dei casi una Trombosi venosa si accompagna a Embolia Polmonare, che può non dare segni di sé, ma, se non considerata, può togliere la vita per insufficienza polmonare e aritmia, o se trascurata, a lungo andare provoca ipertensione polmonare, grave difficoltà respiratoria e scompenso cardiaco. Tromboembolia polmonare: i numeri La Tromboembolia venosa è fra gli eventi cardiovascolari la prima causa di morte nel mondo. Ancora oggi su 100 colpite da Tromboembolia Polmonare 10 perdono la vita. “Nel nostro Paese - spiega Lidia Rota Vender - le malattie da trombosi, nel loro insieme classificate come cardio e cerebrovascolari, colpiscono il doppio dei tumori, sono la prima causa di morte e di grave invalidità nella popolazione di età superiore ai 65 anni, ma possono essere evitate almeno in un caso su tre. Su 100 persone che perdono la vita oggi 44 sono state colpite da malattie da Trombosi, ma troppo pochi ancora conoscono la trombosi. Troppo spesso non viene sospettata, o viene sottovalutata, eppure può avere conseguenze molto gravi e invalidanti: lo sa bene chi è stato colpito”. Coronavirus, caccia al farmaco che ferma il virus Valeria Pini 14 Aprile 2020 Le iniziative per la 9° Giornata nazionale Alt dedica la 9° Giornata Nazionale per la Lotta alla Trombosi 2020 alla diffusione della conoscenza dei meccanismi e dei sintomi della Tromboembolia polmonare, che colpisce anche i giovani, spesso incolpevoli e le donne nella fase più delicata della vita, la gravidanza e il periodo del parto. Un’edizione digitale, con video e post informativi su Facebook e Instagram, per spiegare come riconoscere una Tromboembolia polmonare, quali sono i fattori di rischio, i sintomi e le cure. Ma anche un aiuto concreto con la raccolta fondi ALT contro Covid: obiettivo 100 mila euro. Per partecipare IBAN IT23W0311101626000000018001, causale Covid, beneficiaro ALT Onlus, swift code BLOPIT22. Il mondo dei social media è invitato a condividere i contenuti della Giornata sui propri social taggando @ALTonlus. Argomenti coronavirus Salute Artrosi del ginocchio, il dolore diminuisce grazie all’app Green and Blue Sempre meno neve sulle Alpi: in 50 anni si è dimezzata di Fabio Marzano Green and Blue Italiani campioni del riciclo, nuova vita all1% di rifiuti in più di Cristina Nadotti Salute Ricette per dimagrire mangiando la pasta: rigatoni al pomodoro e fusilloni con broccoli a cura di Cinzia Lucchelli Leggi anche Covid, le troppe cose che non sappiamo delle varianti Covid. Positivo al virus, quanto stare in isolamento? Covid-19 e mutilazioni genitali: le ragazze africane adesso rischiano di più Salute Covid e tumori: le cure saltano e i malati si sentono abbandonati di Tiziana Moriconi Covid, perché gli inglesi non hanno paura di AstraZeneca di Enrico Franceschini Le vite dei figli dei malati di Sla Come si fa a misurare il livello di ossigeno nel sangue con il saturimetro a cura di Cinzia Lucchelli leggi tutte le notizie di Salute > © Riproduzione riservata La guida allo shopping del Gruppo Gedi i Consigli.it sceglie e raccomanda in maniera indipendente prodotti e servizi che si possono acquistare online o tramite la consulenza di esperti. Ogni volta che viene fatto un acquisto attraverso uno dei link presenti nel testo, Consigli.it riceve una commissione senza alcuna variazione del prezzo finale. OFFERTE TECH Guida alle migliori offerte della settimana Auricolari Aukey bluetooth con custodia di ricarica a soli euro 16,99 vai allofferta Il mio libro LINIZIATIVA PER CHI AMA SCRIVERE Entra nel network di scrittori di Gruppo GEDI Scopri ilmiolibro Servizi editoriali

article_url: https://www.repubblica.it/salute/medicina-e-ricerca/2020/04/14/news/coronavirus_puo_provocare_trombosi_polmonare_e_aggravare_la_situazione_-253995685/