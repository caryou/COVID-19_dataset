Notizia Falsa No, Conad non sta distribuendo buoni spesa gratuiti dal valore di 1.000 euro By Camilla Vagnozzi 8 Giugno 2020 14.82k 2 Comments Lunedì 8 giugno la redazione di Facta ha ricevuto una segnalazione via WhatsApp che chiedeva di verificare la veridicità di un annuncio, circolato tramite messaggio di posta elettronica, che promuoverebbe presunti buoni spesa emessi dalla catena di supermercati Conad dal valore di 1.000 euro. «Non è uno scherzo» esordisce il messaggio, «il tuo indirizzo mail è stato selezionato tra i 55.000 iscritti a questa newsletter per vincere adesso un buono spesa di 1000 euro per la Conad». Il premio, secondo il messaggio, sarebbe stato pensato perché «in questi tempi di difficoltà dobbiamo sempre pensare a essere ben provvisti». Si tratta di un messaggio falso, contenente il link che rimanda ad un sito creato con lo scopo di ottenere informazioni sugli utenti. Invitiamo quindi i nostri lettori a non cliccarci. Non è la prima volta che Conad finisce al centro di messaggi pubblicitari ingannevoli e la redazione di Facta aveva già verificato contenuti simili, ma riguardanti buoni spesa del valore di 250 e 500 euro. La catena di supermercati, aveva messo in guardia i suoi clienti da truffe di questo tipo già a febbraio 2018, con un post sulla pagina Facebook ufficiale dell’azienda che recitava: «Ci sono arrivate diverse segnalazioni a proposito di un concorso ingannevole che utilizza il nostro marchio e le nostre immagini senza il nostro consenso e invita le persone a vincere dei finti buoni spesa, tramite l’applicazione Whatsapp. Ci teniamo quindi a precisare che non si tratta di una nostra promozione, ma di una truffa che usa in modo illegittimo il logo Conad. Tutte le scontistiche ufficiali sono presenti unicamente sul nostro sito». Condividi: WhatsApp Tweet E-mail Articoli correlati Tags: buoni spesa, conad, Covid-19

article_url: https://facta.news/notizia-falsa/2020/06/08/no-conad-non-sta-distribuendo-buoni-spesa-gratuiti-dal-valore-di-1-000-euro/