Fuori Contesto Questa tavolata lussuosa e l’assenza di mascherine tra i presenti non c’entrano con gli Stati generali di giugno 2020 By Andrea Zitelli 19 Giugno 2020 22.78k 5 Comments Il 17 giugno su Facebook è stata pubblicata una foto che mostra diverse persone, senza mascherina, sedute ad una tavola apparecchiata in maniera lussuosa. L’immagine è accompagnata da questo commento: «Villa Pamphili contesto da super ricchi (notare tutti senza mascherina), a spese dello stato, quando i nostri commercianti, artigiani, liberi professionisti, lavoratori stagionali, imprenditori, sono in ginocchio. Okkio, gli stati generali al Re Sole non portarono molto bene 1789 A.D. MI RACCOMANDO E VOI ITALIANI TUTTI CON LA MASCHERINA! SVEGLIATEVI STANNO A PRENDERVI PER I FONDELLI!!! SVEGLIA SVEGLIA». Il riferimento è agli Stati generali dell’economia, iniziati il 13 giugno a Villa Pamphilj a Roma e organizzati dal governo Conte II per discutere progetti di rilancio economico del Paese con i rappresentanti delle istituzioni e delle parti sociali. Il contenuto oggetto della nostra verifica è fuorviante e veicola una notizia falsa. La foto è reale ma non è stata scattata a giugno 2020 a Villa Pamphilj durante la pandemia da Covid-19. L’immagine è stata scattata ad ottobre 2014 e immortala l’ex Presidente della Repubblica Giorgio Napolitano mentre propone un brindisi al pranzo in onore dei Capi Delegazione al Vertice ASEM a Palazzo Reale a Milano, come si può verificare qui. Condividi: WhatsApp Tweet E-mail Articoli correlati Tags: #verabot, Covid-19, stati generali, Villa Pamphilj

article_url: https://facta.news/fuori-contesto/2020/06/19/questa-tavolata-lussuosa-e-lassenza-di-mascherine-tra-i-presenti-non-centrano-con-gli-stati-generali-di-giugno-2020/