Fuori Contesto No, questa foto non mostra la manifestazione svoltasi a Berlino contro le restrizioni per la pandemia By Andrea Zitelli 3 Agosto 2020 10.16k 1 Comment Il 2 agosto su Facebook è stata pubblicata una foto che mostra una grande folla di persone ripresa dall’alto. L’immagine è accompagnata da questo commento: «BERLINO IERI 1 AGOSTO 2020 PIÙ DI UN MILIONE DI PERSONE PROTESTANO CONTRO LE MISURE COVID IMPOSTE DAL GOVERNO». Questo è un contenuto fuorviante che veicola una notizia falsa. Post pubblicato su Facebook il 2 agosto 2020 – Fuori contesto La foto è vera, ma non mostra la manifestazione svoltasi in Germania il primo agosto 2020. L’immagine, infatti, ritrae un momento della Street Parade 2019, festival della musica elettronica e techno, che si svolge ogni anno ad agosto a Zurigo, in Svizzera (l’edizione del 2020 è stata annullata). La foto si ritrova infatti nel sito ufficiale della manifestazione, come si può verificare qui. Per quanto invece riguarda la manifestazione del 1° agosto 2020 svoltasi a Berlino, chiamata “Giornata della libertà” dagli organizzatori e svoltasi lungo le strade della capitale tedesca contro le restrizioni per contrastare la pandemia di Covid-19 (ritenute un attacco alle libertà personali), bisogna specificare che le forze dell’ordine hanno stimato i partecipanti in circa 20 mila, e non un milione come si legge nel post oggetto della nostra analisi. Condividi: WhatsApp Tweet E-mail Articoli correlati Tags: #verabot, Berlino, Covid-19, germania, Giornata della libertà, nuovo coronavirus sars-cov-2

article_url: https://facta.news/fuori-contesto/2020/08/03/no-questa-foto-non-mostra-la-manifestazione-svoltasi-a-berlino-contro-le-restrizioni-per-la-pandemia/