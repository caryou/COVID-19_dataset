Fuori Contesto Il video di una donna che prepara del cibo toccando i contenitori con la bocca e senza guanti non c’entra con la Covid-19 By Andrea Zitelli 14 Maggio 2020 9.22k 0 Comments Il 10 marzo su Facebook è stato pubblicato un video in cui una donna – che indossa un camice bianco e un cappello simile a quello usato dagli chef – prepara da dietro ad un bancone delle singole porzioni di cibo. La donna, nell’atto di separare dei contenitori di carta su cui poi viene posizionato del cibo precedentemente fritto, soffia direttamente sulle superfici dei contenitori, fa una leggera pressione con le labbra per dividerli e svolge questa operazione indossando i guanti su una sola mano. Le immagini sono accompagnate da un commento in cui si sostiene che la scena si sarebbe verificata in Africa durante l’epidemia da Covid-19 e, quindi, si allude ad un mancato rispetto delle misure igienico sanitarie. Lo stesso video accompagnato da un messaggio in cui si faceva riferimento all’inutilità di lavarsi e disinfettarsi le mani se poi «queste cose accadono nel proprio ristorante preferito», è stato pubblicato su Twitter in lingua inglese. Questa notizia è falsa. Il video è reale ma non riguarda in alcun modo l’emergenza sanitaria legata al diffondersi del nuovo coronavirus Sars-Cov-2. Le immagini risalgono al 2015 e mostrano una dipendente della catena brasiliana di supermercati Angeloni. Nel 2017, l’azienda aveva rilasciato un comunicato in cui spiegava che la donna era una propria dipendente e che, come mostra effettivamente il video, non stava rispettando le norme sanitarie interne. Condividi: WhatsApp Tweet E-mail Articoli correlati Tags: #verabot, coronavirus SARS-CoV-2, Covid-19

article_url: https://facta.news/fuori-contesto/2020/05/14/il-video-di-una-donna-che-prepara-del-cibo-toccando-i-contenitori-con-la-bocca-e-senza-guanti-non-centra-con-la-covid-19/