VoxCheck ФЕЙК: ПЛР-тести не призначені для діагностування вірусів Це неправдиве твердження поширилося внаслідок некоректного цитування статті про ВІЛ 2005 , Серпень 27, 2020 Автор: Колектив авторів Перевірка фейків у рамках партнерства з Facebook У мережі користувачі масово поширюють відео, у якому артистка балету Львівської опери Ольга Яремійчук говорить, що автор ПЛР-тестів Кері Мулліс «застерігав не використовувати ці тести для визначення вірусів». І що, мовляв, навіть в інструкціях до тестів вказано, що позитивний результат може означати наявність «будь-якого іншого вірусу, грипу або штаму коронавірусу». Насправді обидва твердження є неправдивими. Керрі Мулліс, який винайшов метод «полімеразної ланцюгової реакції», не говорив, що ПЛР-тестування не варто застосовувати для виявлення вірусів. Походження цього фейку прослідковується із неточного, вибіркового цитування статті про ВІЛ та СНІД 1996 року, яку написав навіть не Мулліс, а Джон Лаурітсен. Утім, Лаурітсен не стверджує, що ПЛР-тести не можуть виявляти віруси. Натомість Лаурітсен уточнює, що ПЛР-тест ідентифікує речовини якісно, а не визначає їхню кількість: «ПЛР-тести можуть виявляти генетичну послідовність вірусів, а не самі віруси». Йдеться про те, що тести на вірусне навантаження не підраховують кількість вірусів у крові, а виявляють лише білки вірусів. Теза про те, що позитивний результат ПЛР-тесту може означати наявність будь-якого іншого вірусу, теж неправдива. ПЛР-тест визначає наявність ДНК або РНК конкретного вірусу, тобто його генетичний матеріал. Саме це дозволяє відрізнити SARS-CoV-2 від інших вірусів. Детально про те, як працює метод полімеразної ланцюгової реакції ми розповідали у цьому відео. Подібні неправдиві твердження про ПЛР-тестування ми спростовували тут і тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-plr-testi-ne-priznacheni-dlya-diagnostuvannya-virusiv/