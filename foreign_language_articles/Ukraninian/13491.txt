VoxCheck МАНІПУЛЯЦІЯ: Вакцини від Moderna та Pfizer-BioNTech викликають параліч м’язів обличчя В Управлінні з продовольства і медикаментів США такий висновок не підтримують 200 , Січень 14, 2021 Автор: Колектив авторів Перевірка фейків у рамках партнерства з Facebook Мережею поширюють допис про те, що під час випробувань вакцин від нового коронавірусу компаній Moderna та Pfizer-BioNTech виявили по чотири випадки паралічу Белла — ураження лицевого нерва. У випадку Moderna вакцину отримали три реципієнти, четвертий — плацебо. Щодо препарату Pfizer-BioNTech, то всім чотирьом вкололи вакцину. Параліч Белла — це поширена форма паралічу лицьового нерва, що спричиняє ослаблення м’язів обличчя. Параліч може призвести до опускання одного з кутиків рота та ускладнювати заплющування ока. У більшості випадків ця слабкість тимчасова та повністю зникає протягом кількох тижнів. Точно невідомо, яка причина виникнення паралічу Белла, однак часто це пов’язано з вірусними інфекціями (грипом, паротитом, кором, аденовірусом та іншими). Випадки паралічу Белла серед учасників випробувань дійсно фіксували, однак поки немає підстав вважати, що це пов’язано з вакцинацією від COVID-19. По-перше, в Управлінні з продовольства і медикаментів США зазначили, що випробування показали відсутність “чітких підстав для висновку про причинно-наслідковий зв’язок” між вакциною та виникненням паралічу Белла. Регулятор продовжить моніторинг нових випадків цього стану серед реципієнтів вакцини, але поки жодного зв’язку не виявили. По-друге, цей стан виявляють у людей досить часто, у середньому по 15-20 випадків на 100 тис. населення. Якщо підрахувати цей показник для 4 випадків на 38 тис. учасників випробування вакцини Pfizer-BioNTech, то вийде 11 випадків на 100 тис. людей — показник навіть нижчий за середній. Тому, висока ймовірність, що це лише збіг, а не наслідок вакцинації і що параліч стався з інших причин. До того ж досі невідомо, що саме спричиняє параліч Белла, тому немає наукових підстав стверджувати, що це наслідки вакцинації. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/manipulyatsiya-vaktsini-vid-moderna-ta-pfizer-biontech-viklikayut-paralich-m-yaziv-oblichchya/