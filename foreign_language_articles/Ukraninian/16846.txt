VoxCheck МАНІПУЛЯЦІЯ: Кількість померлих від COVID-19 менша за тих, хто мав інші причини смерті Дані правдиві, але висновки некоректні 1658 , Серпень 11, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюється інформація, що кількість померлих від COVID-19 значно менша за кількість померлих з інших причини. Із цього роблять висновки, що коронавірусна хвороба не така вже й небезпечна у порівнянні з іншими. Утім, логіка цього висновку хибна. Далі пояснюємо чому. Якщо дивитися на причини смерті українців за січень-травень 2020 року, то смерті від COVID-19 – це близько 0,28% від усіх смертей за період. Проте порівнювати цю частку з частками смертей з інших причин не можна. По-перше, нерівноцінно порівнювати частки смертей з інших причин за 5 місяців із вдвічі меншим періодом, коли могли реєструвати смерті від COVID-19. Так, смерті від грипу та пневмонії або ішемічної хвороби серця траплялися як у січні, так і пізніше. А першу смерть від коронавірусної хвороби зафіксували 13 березня. По-друге, неправильно порівнювати частки смертей з різних причин. Наприклад, за згаданий період від ішемічної хвороби серця померло 113603 осіб, від навмисного самоушкодження – 2435, від випадкового отруєння та дії алкоголю – 1025. Багато з цих смертей можна було б уникнути, змінивши поведінку або спосіб життя. З інфекційними хворобами, які передаються повітряно-крапельним шляхом, як COVID-19, не все залежить від дій однієї людини: дотримання безпечної поведінки однією особою не гарантує, що цю особу не наражатимуть на хворобу інші, які не дотримуються безпечної поведінки. По-третє, нам відома кількість жертв за умови введення обмежень, що покликані знизити поширення хвороби. Достеменно невідомо, скільки смертей від COVID-19 вдалося уникнути завдяки запровадженню карантину в Україні. За оцінками дослідження Київської школи економіки, карантин рятує 120 тис. осіб, які могли б померти від COVID-19 до кінця 2020 року. COVID-19 є серйозним захворюванням і заходи протидії поширення інфекції спрямовані, серед іншого, і на те, щоб не перевантажувати медичну систему – про це ми писали раніше. До речі, подібний до цього фейк ми вже спростовували. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/manipulyatsiya-kilkist-pomerlih-vid-covid-19-mensha-za-tih-hto-mav-inshi-prichini-smerti/