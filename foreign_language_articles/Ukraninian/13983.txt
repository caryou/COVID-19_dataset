VoxCheck НЕПРАВДА: Інфекції вдалося побороти лише завдяки гігієні та санітарії, а не вакцинації Автор наводить некоректні дані по захворюваності 235 , Січень 13, 2021 Автор: Колектив авторів Перевірка фейків у рамках партнерства з Facebook Мережею поширюють допис, автор якого стверджує, немов позбутися інфекцій або значно зменшити кількість випадків інфекційних захворювань допомогла не вакцинація, а лише гігієна, санітарія та розвиток діагностики. Попри те, що кращі санітарні умови та решта названих чинників допомогли у ліквідації інфекцій, не можна стверджувати, що вакцини не вплинули на статистику захворюваності. До допису додається скриншот зі статистикою смертності від інфекцій із американського підручника епідеміології, а також діаграму з сайту організації Learn the Risk: Скриншоти з допису. Learn The Risk — це не наукова організація чи дослідницький центр, а громадська організація з чіткою антивакцинаторською позицією. На своєму сайті метою діяльності Learn The Risk називають “просвітництво щодо небезпечності фармацевтичних продуктів, зокрема вакцин та непотрібних медичних процедур, що нас вбивають”. Незалежні фактчекери з організації Media Bias виявили, що на сайті регулярно публікують конспірологічні та псевдонаукові теорії, зокрема про вакцини. У дописі йдеться, що з початку 20 століття смертність від низки інфекційних захворювань і так скорочувалася без вакцинації. Автор стверджує, що з 1920-х до 1960-х без вакцини смертність від кору впала з 7,5 тис. до 300-500 осіб на рік. І хоча ці дані близькі до коректних, це маніпуляція. До винайдення вакцини у 1963 році в США щорічно в середньому повідомлялося про 400 тисяч випадків кору. Після масової вакцинації у країні наприкінці 60-х — початку 70-х кількість випадків захворювання на кір скоротилася до 22-75 тисяч на рік. Відповідно значно скоротилася кількість смертельних випадків. Тобто попри те, що на зменшення кількості смертельних випадків впливав розвиток медицини, кардинальне зменшення захворюваності сталося саме після масової вакцинації. Діаграма ілюструє різке зменшення кількості випадків захворювання та смерті від кору у США після 1960-х. Джерело: ourworldindata.org Іншим прикладом може бути гемофільна інфекція (Hib). Згідно з даними Центрів з контролю та профілактики захворювань у США, показники захворюваності різко впали саме після масової вакцинації з 20 тисяч випадків у 1990 році до 1500 у 1993. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-infektsiyi-vdalosya-poboroti-lishe-zavdyaki-gigiyeni-ta-sanitariyi-a-ne-vaktsinatsiyi/