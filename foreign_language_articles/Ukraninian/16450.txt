VoxCheck НЕПРАВДА: В Україні перша особа захворіла на COVID-19 ще в грудні, а карантин ввели лише в березні Перший випадок інфікування в Україні зареєстрували на початку березня 353 , Грудень 10, 2020 Автор: Колектив авторів Перевірка фейків у рамках партнерства з Facebook У мережі поширюють відео, у якому автор розповідає про те, що насправді коронавірусу не існує, а основна причина масової захворюваності населення – це хімічні речовини, а саме діоксид азоту. Утім, такі твердження не відповідають дійсності. Частину хибних тез із відео ми вже спростовували у попередніх матеріалах. Нагадуємо, що: за правильного використання маски не накопичують бактерії та віруси, не вбивають імунітет, а є ефективним засобом у боротьбі з коронавірусним захворюванням; ВООЗ не робила заяв, що 41% всіх людей на планеті були інфіковані у червні; так само зараз немає підстав стверджувати, що інфіковано все населення Землі; більша кількість тестувань не обов’язково означає більше випадків захворювання на COVID-19; захворювання COVID-19 спричиняє вірус, а не діоксид азоту; підвищений рівень діоксиду азоту в Італії чи в Китаї не пов’язаний із пандемією COVID-19 і є звичним явищем; COVID-19 – це не хімічний пневмоніт. В Україні не хворіють на COVID-19 з грудня 2019 року. Перший випадок інфікування коронавірусом у світі зафіксували 17 листопада 2019 року в Китаї, у місті Ухань. А в Україні перший випадок зафіксували лише 2 березня, а першу смерть – 13 березня. Ні в грудні, ні в січні-лютому в Україні не було жодного підтвердженого випадку захворювання чи смерті від COVID-19. Важка форма COVID-19 вражає і курців також. Куріння може збільшувати тяжкість захворювання та смертність від COVID-19. Є вагомі докази того, що куріння негативно впливає на здоров’я легень, гальмує реакцію організму на інфекції та пригнічує імунітет. У ВООЗ стверджують, що курці мають більш важку формою COVID-19 і серед госпіталізованих курців більше смертних випадків. ВООЗ також попереджає, що куріння збільшує ймовірність зараження, бо сам процес передбачає контакт пальців та чи сигарети, на яких може бути вірус, із губами. Також курці можуть більш складно переносити хворобу. Кілька ранніх досліджень з Китаю вказували на схильність курців до COVID-19, показуючи, що чоловіки, поширення куріння серед яких в двадцять разів вище, ніж у жінок, заражаються COVID-19 частіше, ніж жінки. Куріння кальяну у громадських закладах також підвищує ризик зараження, оскільки кальян є спільним для багатьох людей та може сприяти передачі вірусів від однієї особи до іншої. COVID-19 не поширюється більше у регіонах із вологим кліматом. Є дослідження, яке показує, що у теплому та вологому кліматі поширення COVID-19 менше. Все ж автори радять зосередитися на політиках протидії вірусу. Утім, ВООЗ пишуть, що немає достатніх доказів того, що погода чи клімат впливає на поширення коронавірусу – пандемія COVID-19 охопила всі країни світу, незалежно від їхніх кліматичних умов. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-v-ukrayini-persha-osoba-zahvorila-na-covid-19-shhe-v-grudni-a-karantin-vveli-lishe-v-berezni/