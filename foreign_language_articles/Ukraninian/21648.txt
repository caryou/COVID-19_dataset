VoxCheck ФЕЙК: Від коронавірусної пневмонії допомагають ін’єкції спирту Неправда, наукового доведення цього методу лікування Covid-19 немає 9020 , Травень 26, 2020 Автор: Колектив авторів Перевірка фейків у рамках партнерства з Facebook Львівський лікар Анатолій Невзгода на брифінгу заявив, що винайшов новий метод лікування «коронавірусної пневмонії» – внутрішньовенні ін’єкції спиртом. Каже, його метод «офіційно оформлений та практично випробуваний з відмінним клінічним ефектом» від двобічної атипової пневмонії Covid-19. Автор методики Анатолій Невзгода на брифінгу зазначає, що ін’єкції етиловим спиртом ефективні, адже спирт розщеплює жирову оболонку вірусу. Втім, цей метод тестували лише на декількох людях, а загальний висновок автора не підтримує офіційна медицина. Деякі типи спиртових ін’єкцій дійсно практикують в Україні – від набряку легень вводять внутрішньовенно 33% розчин етилового спирту. А у світі – спиртові ін’єкції вибірково використовували для певних пацієнтів з печінковою недостатністю під час лікування раку, для яких не була доступна хіміотерапія. У той же час, пацієнти скаржилися на біль в місці введення спирту, жар та відчуття алкогольної інтоксикації. Утім, цей метод не є клінічно випробуваним. Аналогічних або хоча б схожих порад не дає ані ВООЗ, ані Центр контролю захворювань США. Використовувати спиртовмісні рідини наразі доцільно тільки при зовнішньому використанні, наприклад, протирати ними руки чи поверхні замість антисептика – але для цього там має бути щонайменше 60% спирту. До того ж, ВООЗ застерігає, що вживання алкоголю навпаки послаблює імунітет, відтак людина має більший ризик складніше перенести коронавірусне захворювання. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-vid-koronavirusnoyi-pnevmoniyi-dopomagayut-in-yektsiyi-spirtu/