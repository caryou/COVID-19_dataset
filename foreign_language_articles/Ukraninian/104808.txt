VoxCheck ФЕЙК: Вакцина від коронавірусу компанії «Модерна» небезпечна Твердження безпідставне, адже випробування вакцини досі тривають, а серйозних побічних ефектів зафіксовано не було. 4459 , Травень 21, 2020 Автор: Колектив авторів Перевірка фейків у рамках партнерства з Facebook У новому відео адвокат Сергій Гула розповідає про небезпеку вакцини від коронавірусу, яку тестує компанія «Модерна». Однак, не вся інформація була правдивою. Ось неправдиві твердження Гули та їх спростування: Компанія «Модерна» провела тестування вакцини лише на 15 людях, а тому не можна починати масове тестування. Компанія «Модерна» провела тестування вакцини на 45, а не на 15 людях. Усі 45 учасників тестування були поділені на три групи по 15 людей, які отримали різні дози вакцини: перша група – двічі по 25 мкг, друга група – двічі по 100 мкг, третя група – один раз 250 мкг. Крім того, це лише перший етап випробування, після якого не планується початок масового виробництва вакцини. Після досліджень на липень заплановано масштабні випробування вакцини. А доступна для населення вона може бути не раніше січня наступного року. З 15 людей троє зазнали серйозних ушкоджень, хоча до того були абсолютно здоровими, а це 20%, тому вакцина – небезпечна. У трьох учасників тестування, які отримали найбільшу дозу вакцини, спостерігались побічні симптоми, серед яких лихоманка. Вони швидко минули та не становили загрози здоров’ю чи життю людей. Серйозних побічних ефектів не спостерігалось. Компанія «Модерна» чомусь приховала дані про цих трьох людей, їх оприлюднив Роберт Кеннеді молодший. У прес-релізі компанії «Модерна» чітко зазначено про наявність побічних ефектів у трьох людей серед тих, хто отримали найбільшу дозу вакцини. Крім того, зазначено ще й про одну людину з другої групи, у якої було виявлено еритему 3 ступеня – тобто почервоніння навколо місця введення вакцини. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Авторы не работают, не консультируют, не владеют акциями и не получают финансирования от компании или организации, которая бы имела пользу от этой статьи, а также никоим образом с ними не связаны Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-vaktsina-vid-koronavirusu-kompaniyi-moderna-nebezpechna/#