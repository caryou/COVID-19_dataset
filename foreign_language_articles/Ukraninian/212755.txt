VoxCheck ФЕЙК: Італійський карантин перетворили на локальний колапс і фільм жахів для всього світу Ситуація в Італії – наслідок нехтування обмежувальними заходами 4338 , Травень 25, 2020 Автор: Колектив авторів Перевірка фейків у рамках партнерства з Facebook На початку квітня видання «Народний оглядач» опублікувало статтю про те, що уряд і ЗМІ навмисне створюють «фільм жахів» на прикладі італійського карантину. Деякі з наведених у статті аргументів містили маніпуляції: влада Китаю перетворила звичайну сезонну вірусну інфекцію на триллер про застосування бактеріологічної зброї; летальність коронавірусу – а отже і його небезпека – переоцінена у сотні разів через те, що 99,5% інфікованих переносять коронавірус безсимптомно або у легкій формі; причина спалаху коронавірусу в Італії – найстаріше у Європі населення, найвища присутність китайців та найгірша якість повітря; половина населення Європи взагалі вже перехворіла на коронавірус і має природний імунітет. Хоча вікова структура населення та культурні фактори, що впливають на активність взаємодії між людьми, частково пояснюють різницю в поширенні коронавірусу та смертності, це може бути нівельовано заходами соціального дистанціювання. Тому, за інших рівних, ситуація в Італії – результат занадто пізно введених обмежувальних заходів, які на ранньому етапі могли значно стримати поширення вірусу і знизити статистику смертності. Дослідження італійських муніципальних даних показує ефективність обмежувальних заходів у зниженні летальності COVID-19. По-перше, коронавірус – не звичайна сезонна вірусна інфекція, і тим більше не бактеріологічна зброя: Covid-19 – це нова інфекційни хвороба, яка викликається новим штамом вірусу SARS-Cov-2. Чому порівнювати коронавірус з сезонним ГРВІ некоректно пояснювали в одному з попередніх матеріалів; вірус не може бути бактеріологічною зброєю, адже він не є бактерією і має природне походження. В той час, як доказів його штучного походження немає. По-друге, загроза нового коронавірусу не стільки в абсолютних показниках його летальності, скільки у неспроможності медичних систем впоратися з напливом пацієнтів у разі його неконтрольованого поширення (що, у свою чергу, підвищує рівень летальності): рівень смертності та ступінь передачі Covid-19 вищий, ніж у звичайного сезонного грипу. Але точно порівнювати цифри буде можливо тільки після кількох років та циклів хвороби. 80% інфікованих, а не 99,5%, можуть переносити коронавірус у легкій чи безсимптомній формі; основна загроза полягає у тому, що безсимптомні хворі можуть інфікувати інших людей, що призведе до спалаху захворюваності та перевантаження медичної системи. По-третє, причина спалаху коронавірусу в Італії – не лише вік населення, китайці та якість повітря. У статті опускають інші фактори, через які відбувся спалах коронавірусу в Італії: італійці нехтували соціальним дистанціюванням та не змінювали своїх звичок щодо тісних тілесних контактів; загальнонаціональний карантин був введений лише через 2 тижні після виявлення перших випадків та смертей від коронавірусу; навіть після введення карантину італійці часто порушували його вимоги; в італійських містах висока густота населення; зв’язок між коронавірусом та забрудненим повітрям ще не доведений, що ми пояснювали в одному з попередніх матеріалів. По-четверте, стійкість набутого імунітету від коронавірусу досі не доведена. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook Італія коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-italijskij-karantin-peretvorili-na-lokalnij-kolaps-i-film-zhahiv-dlya-vsogo-svitu/