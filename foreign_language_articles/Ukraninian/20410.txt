VoxCheck ФЕЙК: 5G згубно впливає на людей та погіршує стан хворих на коронавірус 5G є безпечною технологією та не пов’язаний із COVID-19 1410 , Червень 11, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook Ольга Шин розказує про значну шкоду технологій 5G і її взаємозв’язок з COVID-19, небезпеку вакцин і масок, а також план Білла Гейтса щодо скорочення кількості населення. Спростовуємо основні неправдиві тези: Теза 1. 5G надзвичайно згубно впливає на організм людини. ВООЗ повідомляє, що жодних негативних наслідків від впливу 5G на організм людей не було зафіксовано. Це підтвердили й дослідження Міжнародної комісії з захисту від випромінювання, яка визначає 5G-сигнал як безпечний. Його частота вимірюється десятками гігагерц (ГГц), тоді як допустима норма сягає 300 ГГц. Теза 2. Зв’язок між коронавірусом і мережею 5G точно є. У місцях, де є 5G значно більше випадків захворювання новим коронавірусом. Ні, поширення коронавірусу ніяк не пов’язане з 5G, оскільки новий коронавірус передається повітряно-крапельним шляхом від інфікованої людини і віруси не здатні передаватися через мобільні мережі та радіохвилі. До того ж COVID-19 поширюється і в країнах, що не не мають 5G-покриття, що не узгоджується з цією теорією. Наприклад, у Франції, Індії чи Бразилії таких технологій досі немає, а Нова Зеландія, яка має 5G, уже перемогла всі зареєстровані випадки COVID-19. Теза 3. Білл Гейтс офіційно заявляв, що у нього є програма вакцинування, яка дозволить скоротити популяцію планети і якщо ми правильно застосуємо вакцину, то зменшимо кількість населення на 15-20%. Білл Гейтс говорив не про зменшення кількості населення, а про скорочення швидкості приросту населення внаслідок зростання рівня життя. У бідних країнах з вищою дитячою смертністю та менш розвиненою економікою, де превалює фізична праця та відсутні системи соціального захисту осіб похилого віку, жінки народжують більше дітей, ніж у багатих країнах. Таким чином люди збільшують шанси, що діти виживуть зможуть підтримувати родину матеріально. У відео йдеться, що з кращою вакцинацією та доступом до медичних послуг (а не лише вакцинацією) більше дітей буде виживати, тому потреба народжувати більше зникне – і таким чином, швидкість приросту населення знизиться. Теза 4. Вірус роздули так сильно, щоб залякати нас. А єдиним запропонованим варіантом порятунку уряди пропонують вакцину і систему 5G, яка буде скрізь. Заява, що уряди пропонують технології 5G як спосіб порятунку від нового коронавірусу, нічим не підтверджена. Теза 5. Маски шкодять людям і заважають нормальному диханню, вони обмежують доступ кисню. Наявні дані та дослідження, показують, що маски допомагають стримати розповсюдження вірусу від інфікованих людей. Молекули діоксиду вуглецю є надто малими, а тому не затримуються на масці і проходять через неї. Тобто, якщо правильно користуватися масками, люди можуть вільно дихати та мають доступ до кисню. Теза 6. Вакцини спричинили величезну шкоду і вбили сотні дітей. Вакцини допомагають зменшити кількість хворих або повністю викорінити бактеріальні і вірусні захворювання, які без наявності вакцини та ефективного лікування схильні поширюватися масово і неконтрольовано, спричиняючи значну кількість смертей. Масова вакцинація допомогла ліквідувати або значно стримати ряд захворювань, таких як віспа, кір, туберкульоз, поліомієліт, дифтерія тощо, які раніше призводили до численних жертв серед населення в усьому світі. В той час як країни з низьким рівнем вакцинації час від часу переживають нові спалахи цих хвороб. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-5g-zgubno-vplivaye-na-lyudej-ta-pogirshuye-stan-hvorih-na-koronavirus/