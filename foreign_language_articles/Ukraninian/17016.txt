VoxCheck ФЕЙК: Карантинні заходи є забаганкою багатіїв і становлять небезпеку для людей Карантинні заходи впроваджені, щоб мінімізувати ризики і уповільнити поширення пандемії 1521 , Серпень 27, 2020 Автор: Колектив авторів Перевірка фейків у рамках партнерства з Facebook У мережі поширюють відео про те, що людей дресирують і виховують слухняне покоління за допомогою карантинних заходів. У майже 8-хвилинному відео ми нарахували 5 хибних тез. Далі – їх спростування. «Сьогодні нам пропонують ізолювати цілі маси людей (про ізоляцію безсимптомних та хворих із м’якими симптомами – ред.), створюються такі польові шпиталі, пророкується друга хвиля так званого коронавірусу. І це все пахне далеко не турботую про людей». Мета ізоляції безсимптомних та хворих із м’якими симптомами – уповільнити поширення вірусу та, як наслідок, зменшити потенційну кількість ізольованих. Але в статті Bloomberg, на яку посилається авторка відео, йдеться не про польові шпиталі, а про досвід Італії та Південної Кореї, де пацієнтів, що не потребують екстреної медичної допомоги, ізолювали в готелях або приватних гуртожитках. «Те що відбувається з людьми сьогодні – це навіть не цирк. Це є дресирування людей на команди і на те, щоб вони звикали до нової реальності» Йдеться не про забаганки багатіїв та «творців нового порядку», а реальну небезпеку для суспільства. Карантинні міри є рекомендованими ВООЗ для уповільнення розповсюдження вірусу та інфікування людей. Карантинні заходи підтвердили свою ефективність у зниженні кількості інфікованих та загиблих. Дослідження, у якому були зібрані дані 129 країн, виявило, що карантинні заходи допомогли згладити так звану «пандемічну криву» – тобто знизити кількість інфікованих, які хворіють одночасно, що створює ризики перевантаження медичної системи і зростання летальності хвороби через те, що не всі хворі можуть отримати своєчасну медичну допомогу. Дослідження показує, що введення жорсткого карантину в Новій Зеландії на показнику в декілька підтверджених випадків дозволило скоротити кількість заражень на близько 90%, порівняно з повною відсутністю будь-яких обмежень. Більше досліджень, які доводять ефективність карантину, ми наводили у цьому матеріалі. «Що відбувається в Німеччині? В Німеччині виходять сотні тисяч людей на протести. В Берліні поліція Берліну нарахувала навіть до 3 млн 1 серпня протестувальників проти війни еліт з людством» Неправда, якраз за даними поліції на протесті у Берліні 1 серпеня було близько 17 тис. осіб. Подібні маніпуляції навколо цього мітингу уже перевіряли і закордонні незалежні фактчекери з Correctiv. А ми писали про це тут. «Інститути трансплантології готуються приймати багатьох-багатьох українських донорів і влада нам про це радісно звітує» Українська трансплантологія відстала від світового рівня на багато років, і це є однією з причин прийняття нового закону про трансплантологію. В Україні близько 5000 пацієнтів потребують пересадки органів, а із розвитком системи трансплантації менше з них будуть вимушені робити операції за кордоном. По-друге, донорство залишається повністю добровільним. «Після крадіжки української землі матеріалом для торгівлі стали самі українці». Якщо під крадіжкою мають на увазі закон про ринок землі, то це не відповідає дійсності Ринок лише формалізує земельні відносини і переводить їх у правове поле. Надає можливість і право для власників землі сільськогосподарського призначення розпорядитись своєю власністю, зокрема – продати її. Власник паю може продавати землю, якщо він має бажання це зробити або ж якщо, наприклад, не може обробляти землю самостійно. Залишається і право оренди землі: якщо власник не хоче продавати пай, він може як і раніше здавати його в оренду. Більше про цю та подібні маніпуляції довкола ринку землі ми писали тут і тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-karantinni-zahodi-ye-zabagankoyu-bagatiyiv-i-stanovlyat-nebezpeku-dlya-lyudej/