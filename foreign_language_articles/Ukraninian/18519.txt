VoxCheck ФЕЙК: Патологоанатом з Німеччини заявив, що вірусу не існує Клаус Пюшель не робив таких заяв, хоча він і вважає, що паніка через вірус перебільшена 428 , Вересень 22, 2020 Автор: Колектив авторів Перевірка фейків у рамках партнерства з Facebook У мережі поширюється інформація, що німецький патологоанатом Клаус Пюшель вважає, що «вірусу-вбивці» не існує. До того ж, професор нібито заявив про те, що усі жертви мали супутні захворювання і померли б у цьому році і без вірусу. Проте все це – неправда або бездоказово. Клаус Пюшель не заперечує існування нового SARS-CoV-2. У відео Клаус Пюшель зазначає, що, на його думку, страх вірусу-«вбивці» перебільшений і порівнювати його з війною не варто. Але існування пандемії німецький патологоанатом визнає. Патологоанатом не говорив, що всі люди з COVID-19 все одно б померли в цьому році. Клаус Пюшель описував супровідні хвороби та патології у людей, які померли від COVID-19. Але причиною смерті став саме коронавірус, оскільки люди з цими хворобами могли ще жити. Стверджувати, що вони б все одно померли в цьому році, некоректно. До того ж, люди будь-якого віку можуть хворіти на COVID-19, але люди похилого віку або з супровідними хворобами є більш вразливими. Хвороба може протікати з ускладненнями навіть у молодих і здорових людей. Крім того, Пюшель говорить лише про один регіон в Німеччині на основі свого досвіду, а не про ситуацію у світі загалом. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-patologoanatom-z-nimechchini-zayaviv-shho-virusu-ne-isnuye/