VoxCheck ФЕЙК: Коронавірус має велику кількість мутацій і штамів, тому у вакцині немає сенсу Немає доказів тому, що мутація вірусу зробить вакцину неефективною 669 , Серпень 21, 2020 Автор: Колектив авторів Перевірка фейків у рамках партнерства з Фейсбук У мережі поширюється інформація про те, що через велику кількість штамів і мутацій нового коронавірусу, вакцина проти нього буде неефективною, і щеплення зможе захистити лише від одного різновиду вірусу. SARS-Cov-2, як і інші віруси, має здатність до мутації. Однак це не є свідченням того, що вакцина буде неефективною. Внаслідок еволюції вірус може отримати стійкість до вакцини, але цей процес часто потребує багато років. Багато вакцини проти вірусів РНК (яким є і SARS-CoV-2), а саме жовтої лихоманки, кору та свинки, були розроблені протягом 30-х — 70-х років минулого століття і все ще мають високу ефективність. Ці віруси мутують так само швидко чи навіть швидше, ніж коронавіруси. Так, наприклад, існують свідчення того, що коронавіруси мутують повільніше, ніж інші віруси, наприклад, такі як сезонний грип. Марк Шлейс з Університету Мінесоти порівнює зокрема COVID-19 зі свинкою і наголошує, що та ж сама вакцина проти кору, свинки та краснухи, які, як і коронавірус, є РНК-вірусами, використовується уже 45 років. Незважаючи на мутації, вірус показує невелику швидкість мутацій. Дослідники мутацій нового коронавірусу вважають це позитивною новиною для розробки вакцини від SARS-CoV-2. Дослідники поширеної у Європі мутації коронавірусу D614G коментують, що саме ця мутація не вплине на дієвість вакцини, яка наразі знаходиться в процесі розробки. Такі ж висновки роблять і в іншому дослідженні. Ми вже писали, що вакцина від нового коронавірусу повинна бути ефективною, інакше вона просто не потрапить у виробництво (тут, тут і тут). Вона повинна забезпечити стійкий імунітет від нового коронавірусу і стримати його поширення. Крім цього вакцинація допоможе уникнути багатьох смертей та ускладнень під час хвороб. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-koronavirus-maye-veliku-kilkist-mutatsij-i-shtamiv-tomu-u-vaktsini-nemaye-sensu/