VoxCheck ФЕЙК: Польські медики протестували сік на коронавірус, результат виявився позитивним На відео тест роблять із порушенням інструкції 448 , Листопад 24, 2020 Автор: Колектив авторів Перевірка фейків у рамках партнерства з Facebook У мережі поширюють відео, на якому чоловіки у формі бригади швидкої допомоги роблять тест на антигени нового коронавірусу. Замість біологічного матеріалу людини, вони використовують яблучний сік, а наприкінці відео один із двох тестів показує позитивний результат. У відео роблять висновок, начебто сік має COVID-19. Цей фейк уже спростовували незалежні португальські фактчекери з Observador. Пульмонолог та координатор кризового центру COVID-19 португальського Ордену лікарів Філіпе Фрос пояснив, що як для тесту на антитіла на відео продемонстровано дуже швидкий результат, тоді як насправді процес займає 10-30 хв. Також невідомо, який це саме тест — чи був він затверджений для використання та продажу, хто його виробник та які в нього показники чутливості та специфічності (відповідають за точність тесту). Інші фахівці зазначили, що на відео може бути серологічний тест, який візуально не відрізняється від тесту на антигени. Для серологічного тесту потрібна крапля крові людини, аби виявити в ній антитіла до вірусу. Однак на початковій стадії зараження, коли організм ще виробляє імунітет, тест може не виявити антитіла. Тому серологічний тест без подальших аналізів не є підставою для діагностування COVID-19. У коментарі для польського видання Na:Temat вірусолог Томаш Дзецентковський зазначив, що на результат тесту на антигени (якщо демонструють саме його) впливає рівень кислотності ph речовини, яку на відео додали на тест. Для яблучного соку ph становить приблизно 4, а для слини та слизових оболонок людини — 6,8-7,4. І тест оптимізований для реакції на ph людини, тому й міг видати хибний результат. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/fejk-polski-mediki-protestuvali-sik-na-koronavirus-rezultat-viyavivsya-pozitivnim/