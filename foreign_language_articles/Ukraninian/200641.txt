VoxCheck МАНІПУЛЯЦІЯ: Безсимптомні носії COVID-19 імунізують суспільство, тому їм маски носити не потрібно Природна імунізація небезпечна великою кількістю жертв, а маски запобігають збільшенню хворих 1517 , Серпень 28, 2020 Автор: Колектив авторів Перевірка фейків у рамках партнерства з Facebook У мережі поширюється інформація, начебто безсимптомні хворі на COVID-19 допомагають іншим виробити імунітет до нового коронавірусу. Чеський лікар Вацлав Йордан стверджує, що маски непотрібні, адже вони заважають безсимптомним хворим імунізувати суспільство. Автори таких дописів також пропонують не носити маски, які шкодять організму, і дати йому можливість виробити імунну відповідь до вірусу. Проте, ці тези несуть загрозу суспільству. Хворі на коронавірус, які не мають симптомів захворювання, поширюють вірус і заражають інших людей. Тому основна проблема полягає в безпечній імунізації населення, яка можлива, наприклад, шляхом вакцинації. Якщо не запобігати поширенню вірусу, то природна імунізація – коли людина перенесла захворювання та виробила імунітет – потенційно відбудеться. Утім, медична система за такого розвитку подій буде перевантажено та не зможе всім допомогти вчасно. Саме для запобігання великої кількості смертей уряди вводять карантинні заходи, серед яких і масковий режим. Маски не шкодять організму, а навпаки допомагають зупинити поширення вірусу. Про це ми вже писали, наприклад, тут і тут. За чинної моделі передачі вірусу розвиток рівня імунітету населення, який був би достатнім для непрямого захисту, до зими 2020-2021 року є малоймовірним. Крім того, наразі не доведено, що люди, які перехворіли COVID-19 і мають антитіла до нього, не можуть заразитися і захворіти знову. Крім того, зараз вчені досліджують клітинний імунітет, що забезпечується Т-клітинами, і можливо формує захист організму від COVID-19. У деяких дописах також йдеться про те, що саме такий підхід застосували Швеція і Білорусь та довели його ефективність. Проте, це теж не так. За перше півріччя 2020 року у Швеції зафіксовано найвищу смертність за останні 150 років (з 1869 року). Детальніше про протиепідеміологічні заходи в Швеції ми писали тут. З початку квітня кількість захворювань у Білорусі збільшувалася, і лише з початку червня вона почала йти на спад. Проте, є підстави вважати, що фактична кількість випадків інфікування та смерті у Білорусі є набагато вищою, ніж повідомляється. Зокрема Міністерство охорони здоров’я Білорусі не відповіло на письмові запитання щодо коронавірусу та політики щодо боротьби з пандемією. Тому статистичні дані Білорусі є сумнівними. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/manipulyatsiya-bezsimptomni-nosiyi-covid-19-imunizuyut-suspilstvo-tomu-yim-maski-nositi-ne-potribno/