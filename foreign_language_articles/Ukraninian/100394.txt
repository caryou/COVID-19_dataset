VoxCheck ВІДЕО-ФЕЙК: 15 країн вводять імунні паспорти, а світ перетворюється на цифровий концтабір Частина інформації, наведеної у відео, не має підтверджень 1959 , Липень 14, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Фейсбук На YouTube-каналі Катерини Коваленко, блогерки з Мілану, з’явилося нове відео, у якому вона розповідає про впровадження у 15 країнах світу нового цифрового паспорту COVI-PASS. Вона наголошує на тому, що даний паспорт буде містити не тільки інформацію про вакцини, імунітет та здоров’я людини, а й буквально усі персональні дані. Так, завдяки технології COVI-PASS світ перетворять на цифровий концтабір. Інші тези, які наводить блогерка: «На вашем собственном V-Code может храниться абсолютно все что угодно от идентификационных данных в случае экстренной информации, медицинских карт, способов оплаты, регистрационных номеров автомобилей, визитных и кредитных карточек, ссылок в соцсетях и многое другое». «Те, кто не приобретет COVI-PASS, работать уже не сможет». «С помощью татуировок RFID можно будет устраивать за вами слежку». «Это все идет под одобрением ВОЗ, Европейской Комиссии и ООН». Далі – розбираємо, що передбачає технологія COVI-PASS, та у яких моментах маніпулює чи перебільшує блогерка. COVI-PASS поєднує результати тестувань на COVID-19 з цифровим ID людини. Через додаток у телефоні за допомогою GPS, RFID, Wi-Fi або стільникових даних встановлюється віртуальна мережа, за допомогою якої можна ідентифікувати інфіковану людину на відстані до 100 метрів. Тобто, це технологія, яка узагальнює дані щодо тестування і дозволяє роботодавцю контролювати епідеміологічну ситуацію у компанії чи організації. Мобільний додаток, справді, збиратиме персональні дані, наприклад, ім’я, адресу, вік. Утім, розробники не заявляють, що збиратимуть реєстраційні номери автомобілів, візитних та кредитних карток. Планується, що COVI-PASS буде використовувати універсальну технологію коду «третього покоління», розроблена спільно VCode та VPlatform. Вона гарантуватиме безпеку персональних даних. Утім, застереження з приводу безпеки персональних даних все рівно є. Компанія-розробник COVI-PASS почала поставку 50 млн «паспортів» до 15 країн. Серед замовників – приватні компанії та уряди, які планують використовувати технологію, щоб відслідковувати працівників, які захворіли і убезпечити інших працівників від зараження. Утім, про масове впровадження технології не йдеться – послугу використовуватимуть лише ті компанії, які її замовляють і впроваджують. До того ж, подібні технології для відслідковування інфікованих новим коронавірусом вже використовуються не в одній країні. Зокрема у Південній Кореї подібна система відстеження навіть є централізованою, однак ніяких негативних наслідків для населення вона не спричинила. Теза блогерки про те, що люди без COVI-PASS не зможуть працювати – безпідставна. Вчені припускають, що невидимі татуювання RFID можуть потенційно використовуватися для людей. Технологія RFID є повністю сумісною біологічно і є безпечною для використання у людей. Крім цього татуювання чорнилами RFID можуть застосовуватися для відстеження та рятування військових солдатів. У той же час теза про відслідковування людей за допомогою RFID нічим не підкріплена. ВООЗ, Європейська Комісія та ООН не давали жодних коментарів щодо підтримки введення COVI-PASS у різних країнах. Однак COVI-PASS зазначає, що вони мають підтримку від ООН та Європейської Комісії. Крім цього британська компанія VST Entreprises, яка є автором COVI-PASS, співпрацює з ООН у рамках досягнення цілей сталого розвитку. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/video-fejk-15-krayin-vvodyat-imunni-pasporti-a-svit-peretvoryuyetsya-na-tsifrovij-kontstabir/