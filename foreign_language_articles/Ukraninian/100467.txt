VoxCheck МАНІПУЛЯЦІЯ: Людей примушуватимуть робити імунні паспорти, аби виявити, чи вони вакциновані Ідея імунних паспортів – показати, що їхні власники перенесли COVID-19 399 , Вересень 29, 2020 Автор: Колектив авторів Перевірка фейків у рамках партнерства з Facebook У цьому відео болгарський експолітик та активіст Пламен Пасков розповідає про так звані «імунні паспорти» («immunity passports»), які начебто мають підтверджувати, що їхні власники були вакциновані від нового коронавірусу. Мовляв, без них у майбутньому людей не прийматимуть на роботу та не підвищуватимуть, а ще без «імунного паспорту» не можна буде перетинати кордони. У підводці до відео «імунні паспорти» називають «утилізаційними», а також згадують «планетарну чистку населення». Жодних доказів зв’язку між «паспортами» та скороченням населення не називають, а у відео про це не йдеться. Насправді ідея «імунних паспортів» полягає в тому, щоб люди могли отримати документальне підтвердження, що вони перехворіли на нову коронавірусну інфекцію. Німецькі вчені пропонували запровадити такі документи ще наприкінці березня, аби ті, хто вже перехворіли на COVID-19, могли швидше повертатися до роботи. Науковці припускали, що тим, у кого виявлять антитіла до SARS-CoV-2, хвороба більше не загрожує. Вперше подібні сертифікати планували запровадити у Чилі, систему «імунних паспортів» також розробляли в Естонії. Водночас ВООЗ виступила проти «імунних паспортів». Організація застерігає країни від впровадження таких документів, бо вони можуть спровокувати нову хвилю захворюваності. Досі немає доказів, що люди, які перехворіли на COVID-19, не можуть інфікуватися повторно. Так само невідомо, наскільки антитіла до нового коронавірусу стійкі, та як довго триває імунітет. Натомість уже повідомлялося про випадки повторного зараження. А наявність «імунного паспорту» формуватиме у людини хибне відчуття безпеки, через що вона може почати нехтувати рекомендаціями щодо запобігання зараженню. До того ж деякі експерти вважають, що поява подібних паспортів чи сертифікатів може підвищити рівень дискримінації у суспільстві. На їхню думку, така система створює переваги для певної групи населення. У відео хибно стверджують, що «імунні паспорти» мають відображати саме те, чи людина була вакцинована. У той час, як все ще немає належно апробованої вакцини від нового коронавірусу, яку можна масово застосовувати. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/manipulyatsiya-lyudej-primushuvatimut-robiti-imunni-pasporti-abi-viyaviti-chi-voni-vaktsinovani/