VoxCheck ФЕЙК: Коронавірус спричиняє бактерія, яка викликає тромбоз, а посилюють її мережі 5G Covid-19 – це вірусне захворювання, яке викликає пневмонію й іноді тромбоз, а 5G немає до цього ніякого відношення 5563 , Травень 26, 2020 Автор: Колектив авторів Перевірка фейків у рамках партнерства з Facebook У мережі поширюють текст про те, що коронавірус: спричинений не вірусом, а бактерією; викликає не пневмонію, а тромбоз; бактерії Covid-19 посилюються мережами 5G; лікувати коронавірус потрібно аспірином та антибіотиками; італійські лікарі змінюють через це протоколи лікування. Кожна з цих тез – неправдива, а схожий фейк ми вже спростовували раніше. Досі опубліковані наукові дослідження підтверджують, що COVID-19 викликається вірусом SARS-COV-2, який вражає дихальну систему і не повинен лікуватися антибіотиками. Команда вчених з Італії справді виявила, що одним з проявів COVID-19 на організм є тромбоз у малих артеріальних судинах. Утім, попередні дослідження, як і дослідження, яке, швидше за все, має на увазі автор, показують, що COVID-19 викликається вірусом SARS-COV-2, який вражає дихальну систему і здатний викликати гостре респіраторне захворювання та важку пневмонію. Дослідження, що вказує на легеневий тромбоз, зазначає його як один із проявів, що викликається новим коронавірусом на ряду з пневмонією, а не замість неї. До того ж, дане дослідження поки що не пройшло процес наукового рецензування, тому його результати поки не можуть вважатися підтвердженими. Коронавірус не передається і не посилюється через мережі 5G. Інформації щодо зміни протоколів лікування COVID-19 в Італії внаслідок наведеного дослідження немає. ВООЗ зазначає, що немає жодних доказів ефективності проти COVID-19 нестероїдних протизапальних препаратів, до яких належить аспірин. Тромбоз є одним з проявів COVID-19 на ряду з пневмонією. Тому лікування нового коронавірусу і є симптоматичним, а ліки від тромбозу рекомендують застосовувати лише для пацієнтів, що мають підтверджену венозну тромбоемболію. Наразі немає наукових доказів, що пацієнти з COVID-19 повинні приймати антикоагулянти (препарати, які гальмують процес згортання крові), якщо не мають підтвердженої венозної тромбоемболії. Також, немає наукових доказів, які б підтверджували ефективність та безпеку профілактики тромбозу у всіх пацієнтів. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-koronavirus-sprichinyaye-bakteriya-yaka-viklikaye-tromboz-a-posilyuyut-yiyi-merezhi-5g/