VoxCheck МАНІПУЛЯЦІЯ: Для вакцини від Covid-19 хочуть вбити пів мільйона акул Це приблизні підрахунки за умови, що вакцина міститиме сквален, однак це необов’язково 677 , Листопад 11, 2020 Автор: Колектив авторів Перевірка фейків у рамках партнерства з Facebook Мережею поширюють інформацію про те, що для виготовлення вакцини від Covid-19 у обсягах, необхідних для вакцинації усього населення планети, виробники хочуть вбити 500 тисяч акул. Нібито через те, що в їхніх печінках міститься сквален, який додають до вакцин як ад’ювант. Насправді це – маніпуляція. VoxCheck пояснює чому. Це твердження активно поширюється у ЗМІ та соціальних мережах після нерецензованого дослідження організації Shark Allies, що займається захистом морської природи. Її активісти підрахували, яка кількість сквалену потрібна, щоб задовольнити попит на вакцинацію усього населення світу. У печінці акули виробляється природна сполука сквален, яку зазвичай – але не завжди – використовують для виготовлення деяких вакцин. Сквален додають до вакцин як ад’ювант – речовину, яка запускає імунну систему в дію, забезпечуючи більш міцний і довготривалий захист від хвороби. Використання ад’ювантів дозволяє вводити меншу кількість вакцини та застосовувати меншу кількість доз для досягнення ефекту. Знаючи приблизну кількість сквалену, необхідного для вакцини, у Shark Allies підрахували приблизну кількість акул, яка потрібна для подвійної дози на кожну людину у світі. Вийшло 450-580 тисяч акул. Однак Стефані Брендл, засновник та виконавчий директор організації Shark Allies, у коментарі для Snopes пояснив, що вони не заявляли, що розробники вакцин навмисне вб’ють 500 тисяч акул. До того ж під час цих розрахунків не було враховано кілька важливих моментів. Малоймовірно, що кожна людина у світі потребуватиме вакцини. Водночас, точна доза та схема прийому препарату ще невідома, в той час, як у Shark Allies припустили, що на кожну людину потрібно буде дві дози. Окрім цього, не всі вакцини від Covid-19, що зараз перебувають на різних стадіях тестування, містять сквален. Станом на початок жовтня, із 203 вакцин (47 кандидатів, що проходять клінічні випробування та 155 на попередніх стадіях розробки) лише 19 містили ад’ювант та лише 5 – саме сквален. Досі не було затверджено жодної вакцини, тож немає підтвердження, що для масової вакцинації застосують препарат зі скваленом. Щорічно внаслідок людської діяльності гине від 63 млн до 273 млн акул. Сквален найчастіше використовують як зволожуючий компонент при виробництві косметичних засобів та сонцезахисних засобів. Однак неможливо підрахувати, яка саме кількість тварин гине через потребу добути сквален – рибалки вбивають акул також заради м’яса та кісток. У схожих дописах також йдеться про шкідливість сквалену у складі вакцин. Нібито у мета-аналізі 2001 року виявили, що вакцина від грипу зі скваленом має «більш ризиковий профіль безпечності», аніж вакцина без ад’юванту у складі. Це неправда: у дослідженні лише згадується, що серед пацієнтів похилого віку побічні реакції на препарат трапляються частіше. Однак, загалом, імунізація переноситься без ускладнень. Натомість, зазначається, що вакцина зі скваленом має вищий профіль імуногенності, тобто діє ефективніше. Також автор запевняє, що під час вакцинації від грипу H1N1 у 2009 році було встановлено, що препарати зі скваленом викликають нарколепсію. Це хронічний неврологічний розлад, характерний нездатністю регулювати цикли сну. Однак насправді зв’язок між скваленом та нарколепсією ніколи не був доведений. Клінічні дослідження свідчать, що на той час, коли розпочалася масова вакцинація, інфекція вже була широко розповсюджена у Північній Європі. У Китаї під час пандемії 2009-2010 років теж фіксували сезонне збільшення випадків нарколепсії, хоча кампанію із вакцинації там не проводили. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/manipulyatsiya-dlya-vaktsini-vid-covid-19-hochut-vbiti-piv-miljona-akul/