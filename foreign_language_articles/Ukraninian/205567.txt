VoxCheck ФЕЙК: 5G послаблює імунітет, телефони викликають рак, а Google допомагає вбивати за віру в Китаї Ні, ці твердження неправдиві, а подекуди навіть антинаукові 606 , Липень 20, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook. Мережею шириться перекладене російською інтерв’ю із засновником організації «AI» («Штучний Інтелект») Сайрусом Парсою. Гостя представляють як експерта із «5G, штучного інтелекту, Китаю та Ірану», а сам Парса розповідає, як 5G руйнує імунітет, мобільні телефони викликають рак мозку, а влаштовані у них датчики підключаються до нервової системи людини, роблячи її залежною від порнографії та змушуючи ненавидіти Трампа. Все це — неправда, і ми пояснюємо чому. «5G не является причиной коронавируса. Но частоты, которые исходят из 5G вишек и дальше из вашего смартфона, соединяются с вашей нервной и нейронной системой при приближенном расстоянии”  “Таким образом ваша информация берется у вас и отправляется в гугл, а гугл отдает ее более умному искусственному интеллекту для квантовой обработки» Це фізично неможливо. 5G, як і попередні мережі мобільного зв’язку, передає закодовані дані через радіохвилі. Ні нервова система, ні нейронна мережа мозку людини не здатні їх розкодовувати, аби “з’єднуватися” із частотами 5G. Ця антинаукова теза не має фактологічного підтвердження. «Если вы заметили, в Ухане многие люди умерли в считанные секунды. У них был коронавирус, но 5G системы очень влияют на ваше здоровье, понижают иммунитет людей, и если у них есть вирус или вакцина, то они начинают размножаться в теле”   “Чем больше ты сталкиваешься с 5G, тем хуже становиться иммунитет, и человек может заразиться от того, у кого был вирус, потому что иммунитет слабеет» ВООЗ повідомляє, що жодних негативних наслідків від впливу 5G на організм людей не було зафіксовано. Це підтвердили й дослідження Міжнародної комісії з захисту від випромінювання, яка визначає 5G-сигнал як безпечний. «Илон Маск хочет распространить 5G и при помощи “Neurolink” вставить вам чип в голову   Вся человеческая раса будет запрограммирована, потеряет свободу воли и даже не будет об этом догадываться» Пристрій компанії Neuralink розробляється з іншою метою — для лікування серйозних захворювань головного мозку та його розладів. У довгостроковій перспективі чипи можуть використовувати не лише для лікування, наприклад, у подкасті Джо Рогана Ілон Маск говорив, що після вживлення чипу в мозок люди спілкуватимуться швидше та більш точно, і за 5-10 років ці пристрої зможуть замінити людську мову. Однак немає ніяких доказів того, що завдяки чипам Neuralink здійснюватиметься контроль чи стеження над людьми, тож ця теза є безпідставною. «Эти люди при помощи машин и технологий программируют человеческую расу посредством биоцифрового социального программирования. Они делают это в Индии, Африке. И даже в Китае гугл установил полностью всю систему наблюдения. Они используют эту систему, чтобы обнаружить практикующих и верующих людей — тибетцев, югарус, християн. Сгоняют людей в лагеря, насилуют их и убивают на органы. Потом они начали делать это с другими гражданами, кто хочет свободу» Google фактично заблокований у Китаї із 2010 року — з тих пір там не функціонує пошукова система та більшість сервісів компанії. Хоча, наприклад, у 2019 році інвестор-мільярдер Пітер Тіль звинуватив Google у роботі з китайськими військовими. За його словами, китайські шпигуни проникли в проекти штучного інтелекту Google (AI), однак Тіль не надав жодних доказів цього. У Google заперечили ці звинувачення. У відео немає жодних підтверджень того, що Google має будь-які повноваження встановлювати систему стеження за користувачами у Китаї — не кажучи вже про те, що наразі компанія не має можливості навіть вільно працювати у цій країні. Щодо використання сервісів Google для відстежування вірян різних конфесій, то немає жодних підтверджень того, що такі випадки коли-небудь були. «Радиация приводит вас в раку мозга. Вы берете телефон, прикладываете к голове. Вы разрушаете себя. Если подумать о количестве радиации, исходящей от телефона — это приблизительно 800 единиц…» Мобільні телефони використовують радіочастотне випромінювання для надсилання сигналів, проте воно відрізняється від інших видів випромінювання (наприклад, рентгенівського), які вважаються небезпечними. У кількох дослідженнях йшлося про незначний ризик виникнення пухлин головного мозку у малої групи людей, які постійно та дуже довго перебувають під впливом мобільних девайсів. Однак Міжнародна комісія з захисту від іонізуючого випромінювання припускає, що такі висновки зумовлені недоліками структури самого дослідження , оскільки не існує біофізичного механізму, який може пояснити, як при таких низьких рівнях впливу може розвиватися рак мозку. Наступні експерименти на тваринах та клітинах не змогли підтвердити висновки тих досліджень, а ще низка досліджень не виявили зв’язку між використанням мобільних телефонів та появою пухлин. «Миллионы людей погибли в Китае. Вы думали они остановили весь мир из-за 3 тысяч человек? 20 марта у меня вышла статья о том, что возможно 21 миллион умер, потому что все телефоны были деактивированы» Це неправдиве твердження уже спростовували Associated Press. Основні оператори мобільного зв’язку в Китаї повідомили про втрату майже 21 мільйона підписок у січні та лютому. Однак зменшення кількості користувачів ніяк не пов’язане із кількістю померлих від COVID-19. Самі оператори вважають, що користувачі, які мали кілька номерів — а це поширена у Китаї практика — просто скасували всі підписки одразу, бо в нових умовах життя під час спалаху коронавірусу вони стали їм непотрібними. За даними ВООЗ станом на 20 березня у Китаї було 3253 загиблих від COVID-19. «Мы видим сейчас, как компании высоких технологий, миллионеры, фармацевтика, конгломераты говорят о некой идентифицирующей технологии: чтобы люди, протестированные на коронавирус – позитивные, негативные – имели некого рода наклейку на человеке, чтобы знать кто это, что человек делает, следить за ним. И это показывает, чего они хотят» Ми не можемо напевне знати, кого саме мають на увазі у відео. Однак походження подібних фейків про те, що людям вживлюватимуть певні чипи або, як йдеться тут, «наліпки», щоби стежити за ними, прослідковують із неправильного цитування Білла Гейтса. Відповідаючи на запитання користувачів на платформі Reddit про те, як зміниться бізнес через карантин, Гейтс написав: «Врешті-решт у нас можуть з’явитися цифрові сертифікати, які показуватимуть, хто одужав або пройшов тест. Або ж, коли з’явиться вакцина, хто її отримав». Однак немає жодних підстав говорити, що такі сертифікати — якщо вони колись і з’являться — використовуватимуть для стеження за людьми. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-5g-poslablyuye-imunitet-telefoni-viklikayut-rak-a-google-dopomagaye-vbivati-za-viru-v-kitayi/