VoxCheck НЕПРАВДА: Німецька газета достроково зупинила опитування, бо 71% – проти вакцинації Опитування достроково не припиняли 1254 , Грудень 31, 2020 Автор: Колектив авторів Перевірка фейків у рамках партнерства з Facebook У мережі поширюють інформацію про те, що німецька газета Siegener Zeitung, яка проводила опитування, чи збираються люди вакцинуватися від коронавірусу, зупинила його раніше встановленого часу (о 12:15 замість 16:00). Причиною було те, що 71% відповіли «Ні», а тому опитування потрібно було швидко закрити і видалити, аби люди не змогли побачити, що більшість виступає проти щеплення. Насправді опитування не видаляли, публікація є доступною на сайті видання. Результати Siegener Zeitung показали, що 71% опитаних на сайті газети не планують вакцинуватися. Із них 61,03% – через те, що мають сумніви щодо безпеки вакцини, а 9,96%, тому що взагалі не вірять у щеплення. У той же час ми не знайшли підтверджень того, що опитування мало тривати саме до 16 години. Тому підстав стверджувати, що його закрили достроково, немає. Наголосимо, що опитування на сайті газети не є репрезентативним, тобто воно не може говорити за все населення Німеччини. У кінці допису автор також посилається на видання QAnon Росія. QAnon – це широка, необґрунтована теорія змови, яка виникла у США і просуває ідею, що президент Трамп веде таємну війну проти елітних педофілів, які поклоняються сатані. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-nimetska-gazeta-dostrokovo-zupinila-opituvannya-bo-71-proti-vaktsinatsiyi/