Наступниця Супрун. Що відомо про нову очільницю МОЗ Зоряну Скалецьку — досьє 30 серпня 2019, 01:43 Вы также можете прочесть этот материал на русском языке 29 серпня Верховна Рада призначила Зоряну Скалецьку міністром охорони здоров’я — на цій посаді вона замінить Уляну Супрун. Розповідаємо головні факти біографії нової керівниці МОЗ. Коротке досьє Зоряна Скалецька (Черненко) народилася 9 серпня 1980 року. Середню освіту отримала у Львові, вищу — в Національному університеті Києво-Могилянська академія (закінчила факультет правничих наук). Захистила дисертацію на ступінь доктора права за медичною тематикою в Університеті Марії Склодовської- Кюрі в Любліні. У 2011—2012 навчалася на річній програмі Дослідницька етика в Union Graduate College (США). У 2001—2006 роках працювала в держорганах: була провідним спеціалістом відділу правового аналізу регуляторних актів у Головному управлінні регуляторної політики Держкомітету України з питань регуляторної політики та підприємництва. З 2006 року викладає в Києво-Могилянській академії. З 2014 року — доцент, з 2015 — заступник декана факультету правничих наук. Також була директором програми Етико-правові питання біоетики, фармацевтичного та медичного права Центру міжнародного захисту прав людини НаУКМА. Працювала експертом Ради підприємців при Кабміні (2010—2011) та керівником юридичного відділу ВГО Українська ліга сприяння розвитку паліативної та хоспісної допомоги (2011—2012). Брала участь у всеукраїнських та міжнародних наукових заходах, викладала в школах з медичного права. Автор низки публікацій у галузі медичного права та навчально-методичних посібників. Є фахівцем у галузі медичного та фармацевтичного права. Експерт з питань медичної реформи в обєднанні громадських активістів Реанімаційний пакет реформ, зокрема в 2014—2017 була головним експертом медичної групи. Обіймала низку громадських посад при органах влади: член Дорадчої ради з питань охорони здоров’я при парламентському комітеті з питань охорони здоров’я (2007—2009), голова Комісії з реформування охорони здоров’я Громадської ради при Міністерстві охорони здоров’я України (2011—2014). «Кваліфікований юрист, яка знається на медичному праві, активна учасниця Євромайдану, людина з характером і найбільш оптимальна кандидатура з усіх, які називалися», — так охарактеризувало Скалецьку джерело ВВС News Україна в медичних колах, наближене до МОЗ. Загалом Зоряна Скалецька висловлювалася на підтримку медичної реформи, впроваджуваної МОЗ під керівництвом Уляни Супрун, але критикувала шлях впровадження окремих змін. Скандал із перепискою Радуцького 29 серпня 2019 року під час першого засідання Верховної Ради дев’ятого скликання фотографи зафіксували телефонну переписку Михайла Радуцького, засновника приватної клініки Борис та нардепа від Слуги народу. Світлини опублікував портал Цензор.Нет. У приватному листуванні в месенджері на своєму смартфоні Радуцький назвав Зоряну Скалецьку (Черненко) «своєю людиною» та спрогнозував її призначення главою МОЗ. При цьому він додав нецензурне висловлювання щодо вірогідності збереження посади за Уляною Супрун. Переписка Михайла Радуцького / Фото: Цензор.Нет Того ж дня, 29 серпня Скалецьку призначили новим міністром охорони здоров’я. Читайте також: «Х… їм в ж…»: ЗМІ опублікували нецензурне листування нардепа від Слуги народу — фото Радуцький прокоментував свою нецензурну переписку, яка потрапила в ЗМІ - відео Редактор: Інна Семенова Якщо ви знайшли помилку в тексті, виділіть її мишкою і натисніть Ctrl + Enter Теги: Міністр охорони здоровя Кабінет міністрів України МОЗ України Досье Новый кабмин Уляна Супрун Зоряна Скалецька Спецтема Новий Кабмін Загрузка...

article_url: https://nv.ua/ukr/ukraine/politics/zoryana-skalecka-noviy-ministr-ohoroni-zdorov-ya-biografiya-novini-ukrajini-50039956.html