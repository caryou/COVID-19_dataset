VoxCheck НЕПРАВДА: Коронавірус створили штучно, а пандемію запланували – фільм «Пландемія» Коронавірус має природне походження, а у фільмі поширюють численні теорії змови 757 , Вересень 21, 2020 Автор: Колектив авторів Перевірка фейків у рамках партнерства з Facebook У мережі поширюється друга частину фільму «Пландемія». У ній описані численні теорії змови про Білла Гейтса та Рокфеллерів, штучне походження нового коронавірусу та бажання найвпливовіших людей контролювати населення планети. Іноземні незалежні фактчекери, наприклад, з Politifact, Factcheck.org, i Science Feedback, вже спростовували основні неправдиві тези фільму. Пояснюємо, що саме не так з твердженнями у «Пландемії». Захід «Event-201» не пов’язаний з пандемією COVID-19. У жовтні 2019 року відбувся захід «Event 201», на якому імітували спалах пандемії. Проте представники Центру безпеки охорони здоров’я імені Джона Гопкінса, які разом зі Всесвітнім економічним форумом та Фондом Білла і Мелінди Гейтс провели цей захід, спростували версію про те, що це стосувалося COVID-19. Оскільки бактерії та віруси постійно мутують, а ризики їхньої передачі людині зростають, зокрема через людське втручання у середовище дикої природи, ймовірність виникнення пандемії завжди існує. Метою теоретично-тренувального заходу була перевірка готовності людства до ефективної боротьби із новим вірусом, що може виникнути будь-коли. Про це ми писали раніше. CDC не володіє правами на вірус SARS. У 2003 році CDC публічно заявляли, що хочуть отримати патент для того, щоб забезпечити розумний доступ до вірусу SARS та пов’язаних з ним продуктів. Тобто, щоб сторонні приватні організації не отримали одноосібний доступ до вірусу. До того ж , інші недержавні компанії та організації також подавали заявки на цей патент. CDC отримав патент лише в 2007 році, але Центр не контролює право власності на SARS, як зазначав Девід Мартін у відео. До того ж, не лише CDC намагався розробити вакцину та ліки від SARS. Цим займались й інші організації. Патент на вірус CDC отримав законно. Рішення Верховного Суду США про те, що природний фрагмент не може бути запатенованим, було ухвалене лише в 2013 році. Тобто, ні на момент подачі заявки, ні на момент отримання патенту, CDC не порушив законів США. Вірус SARS-COV-2 не виготовляли в лабораторії. І він не є біологічною зброєю. Більшість вчених, а також ВООЗ схиляються до думки, що вірус виник внаслідок природної мутації і перейшов до людей від тварин. Це підтверджують і інші дослідження зразків нового коронавірусу. Предметом дискусії і подальших досліджень залишається лише питання, чи визначені усі тварини, що сприяли мутації вірусу до набуття ним здатності передаватися людині. У той же час, немає жодних наукових підтверджень, що коронавірус штучно виготовили в лабораторії ВООЗ чи будь-де в іншому місці. Рокфеллер не планував пандемію в 2010 році. У травні 2010 року Rockefeller Foundation та Global Business Network випустили доповідь із потенційними сценаріями розвитку світу та технологій до 2035 року. Згідно з одним із сценаріїв, від грипу, який пішов від диких гусей, померло 8 млн по всьому світу. Проте, сценарії — метод, який часто використовують аналітики щоб врахувати потенційні ризики у процесі прийняття управлінських чи інвестиційних рішень. У доповіді зауважили, що розглянуті сценарії — це лише припущення, а не прогнози. Детальніше про це ми писали тут. Випадки паралічу в Індії не пов’язані з вакцинами Гейтса від поліомієліту. В проміжок від 2000 до 2017 року в країні справді були паралізовані 640 000 дітей внаслідок гострого в’ялого паралічу, однак немає жодних доказів, що це пов’язано із вакцинами проти поліомієліту. У 2017 році фонд Білла та Мелінди Гейтс припинив фінансувати основний підрозділ Відділу технічної підтримки імунізації в Індії через побоювання індійських можновладців щодо можливого зовнішнього впливу на політичні рішення країни. Однак, як заявив Соума Свамінатан, посадовець Міністерства охорони здоров’я Індії, жодних випадків впливу виявлено не було. Дослідження про вплив вакци на параліч, про яке йдеться у відео, справді є. Однак, його критикували за методологію, оскільки дослідження фокусується на дітях віком від 5 до 15 років, тоді як вакцинували дітей віком до 5 років. Більше фейків про Білла Гейтса ми спростовували тут. Технологія Массачусетського технологічного інституту і Білла Гейтса не передбачає імплантацію цифрових сертифікатів разом з вакциною від COVID-19. Фонд Білла і Мелінди Гейтс фінансує дослідження Массачусетського технологічного інституту, у якому вивчаються способи ведення обліку щеплень у регіонах з низьким рівнем вакцинації та розвитку медичних систем. Але цифрові сертифікати і чипи з вакциною від COVID-19 вводити не планують. Цьому немає підтверджень. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-koronavirus-stvorili-shtuchno-a-pandemiyu-zaplanuvali-film-plandemiya/