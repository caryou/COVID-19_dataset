VoxCheck ФЕЙК: Людей обманюють – в Італії висока смертність НЕ від коронавірусу Це неправдива інформація 761 , Квітень 28, 2020 Автор: Колектив авторів Перевірка фейків у рамках партнерства з Facebook Ще на початку квітня у соціальних мережах з’явилося нове «викриття» теорії коронавірусу в Італії. Зокрема у цій статті автор наголошує на тому, що насправді захворювання не існує, людям навмисно приписують діагноз COVID-19. При цьому він посилається на інтерв’ю досвідченого італійського професора Стефано Монтанарі. За його словами, місцеві політики робили все можливе для того, щоб зруйнувати медицину. За останні 10 років там націлено закривалися лікарні, госпіталі і звільняли персонал. Справжня причина смерті тисячі людей – зруйнована медична система Італії, а коронавірус – це лише прикриття. Крім цього лікар зазначає, що у всьому світі на вакцинах хочуть просто нажитися. Втім, це черговий фейк, на який італійська Асоціація вчених (яка керується офіційною, підкріпленою реальними доказами інформацією) вже подала позов до суду. Як виявилося, Монтанарі – це лікар, який не має ніякого вченого звання. З початку пандемії він почав поширювати в Інтернеті дезінформацію про коронавірус і пропаганду проти вакцинації. Ще одна блогер і журналіст з Італії закликає всіх людей не вірити місцевим урядам. Вона вважає, що італійці похилого віку та громадяни із слабким здоров’ям померли від інших захворювань, а влада намагається всіх залякати і закрити вдома «під замком». Однак офіційні дані говорять самі за себе. Згідно зі статистикою Worldometers, наразі Італія знаходиться на третьому місці за кількістю інфікованих на COVID-19 та на другому місці за кількістю померлих. Для порівняння, в Італії за 1-21 березня 2019 року померло 8054 осіб (383 людини на день), а за аналогічний період 2020 року – 16216 (772 померлих на день). До того ж, деякі італійські вчені звертають увагу, що кількість аномальних смертей в різних регіонах Італії збільшилась у 4-10 разів. В цілому, за період пандемії загальна смертність в Італії змінювалась таким чином: Коронавірусна інфекція є дійсно небезпечною і поширюється природним шляхом. Єдиним медикаментозним засобом захисту від неї могла б бути вакцинація, але на даний момент її поки що не існує. Лише дотримуючись карантинних заходів і виконуючи загальні профілактичні рекомендації можна вберегти себе від ризику захворювання. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-lyudej-obmanyuyut-v-italiyi-visoka-smertnist-ne-vid-koronavirusu/