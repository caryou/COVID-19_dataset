VoxCheck МАНІПУЛЯЦІЯ: Вакцинація від грипу підвищує ризик заразитись коронавірусом – дослідження Дослідження не стосується нового коронавірусу, а вакцини від грипу не роблять більш вразливими до інших респіраторних вірусів 323 , Листопад 30, 2020 Автор: Колектив авторів Перевірка фейків у рамках партнерства з Facebook Мережею поширюють інформацію, нібито дослідження підтверджують, що вакцинація від грипу підвищує ризик зараження сезонними коронавірусами. Проте, це неправда. По-перше, дослідження, на яке посилаються автори матеріалів, проводили в 2017-2018 роках (а опублікували 10 січня 2020 року) в армії США. Автори досліджували, чи вакцинація проти грипу може збільшити ризик інфікуватися іншими респіраторними вірусами. Варто наголосити, що з COVID-19 це дослідження ніяк не пов’язане. У ньому йшлося про чотири типи сезонних коронавірусів, які викликають простудні захворювання, і не згадувався новий SARS-CoV-2. Результати дослідження — сумнівні. Про це вже писали іноземні незалежні фактчекери. Епідеміолог Едвард Белонья у коментарі для Factcheck.org зазначив, що в дослідженні не враховані фактори віку та сезону. Ці фактори можуть вплинути на ймовірність захворіти. Схоже дослідження проводили вчені з Канади і встановили, що вакцинація проти грипу не збільшує ризик сезонних коронавірусів. Також вони знайшли недолік у методології першого дослідження і встановили, що при правильній методології та обрахунках зв’язку між вакцинацією проти грипу та сезонним ризиком коронавірусу не було б виявлено. По-друге, у публікаціях додають фрагмент із зовсім іншого, не пов’язаного з попереднім дослідження. Його проводили серед дітей, опублікували ще в 2012 році. Результати дослідження обмежені невеликим обсягом вибірки (115 дітей) та невеликою кількістю підтверджених інфекцій. У CDC зазначають, що після публікації цього дослідження була проведена низка інших, які не підтвердили вищу ймовірність зараження респіраторними вірусами після вакцинації від грипу. Вакцини від грипу не роблять людей більш вразливими до інших респіраторних вірусів. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/manipulyatsiya-vaktsinatsiya-vid-gripu-pidvishhuye-rizik-zarazitis-koronavirusom-doslidzhennya/