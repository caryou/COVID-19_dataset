Суспільство Українці зможуть безкоштовно робити тести на COVID-19 у приватних лабораторіях. Уряд виділив на це гроші Борис Ткачук 09 жовтня, 2020 18:33 Українці зможуть тепер безкоштовно зробити ПЛР-тести на COVID-19 у приватних лабораторіях. На це виділили гроші з держбюджету. Відповідне рішення ухвалили на засіданні уряду 9 жовтня. Як доповів міністр здоровя України Максим Степанов, додаткові гроші виділять з держаного бюджету. Так, лабораторним центрам, які підпорядковуються МОЗ, додатково надали 100 млн гривень на закупівлю послуг з проведення тестувань методом ПЛР у закладах охорони здоровя, незалежно від форми їхньої власності. «Цим актом ми додаємо приватні лабораторії до процесу тестування, а саме, щоб це було безкоштовно для громадян України», — наголосив Степанов. Оновлено: на брифінгу після засідання уряду Степанов пояснив, що уряд укладатиме з приватними лабораторіями контракти. Ще 7 жовтня він казав, що МОЗ провело перемовини з приватними лабораторіями, щоб держава сплачувала їм за проведення тестів. Відтак, скоріш за все, безкоштовними тести будуть лише у тих лабораторіях, з якими зможе домовитися МОЗ. У коментарі «Радіо Свобода» міністр також пояснював, що така ініціатива передбачає, що держава купуватиме у приватних лабораторій проведення тестів за ціною МОЗ. Він зазначив, що нині собівартість дослідження методом ПЛР становить 700-800 гривень Водночас вартість ПЛР-тесту в приватних лабораторіях становить нині до 2 тисяч гривень, хоча є й лабораторії з цінами, близькими до тих, про які говорить міністр охорони здоров’я Ми намагаємося зясувати у МОЗ, як працюватиме таке безкоштовне тестування. читайте також Кожен третій ПЛР-тест може показувати неправильний результат Водночас премєр-міністр України Денис Шмигаль наголосив, що загалом для збільшення рівня тестування на коронавірус в Україні виділили додаткові 260 мільйонів гривень. 100 млн лабораторіям для проведення самих тестів і ще 160 млн на закупівлю додаткового обладнання для них. За словами Шмигаля, МОЗ обіцяє найближчим часом збільшити кількість ПЛР-тестів з нинішніх 30-35 тисяч на добу до 50 тисяч на добу. «Люди не повинні чекати результати своїх тестів на COVID-19 декілька днів», — зазначає прем’єр. читайте також Київ «помаранчевий», Канів та Суми «червоні». Новий поділ на карантинні зони з 12 жовтня COVID-19 в Україні За минулу добу Україна знову побила свій рекорд щоденних захворювань, коронавірус підтвердили у ще 5 804 людей. Найбільше нових випадків за добу виявили у Харківській області (630), Києві (567) та Одеській області (403). За весь час епідемії в Україні COVID-19 підтвердили у 250 538 людей. З них 110 650 пацієнтів одужали, а 4 779 — померли від ускладнень. Продовжують лікуватися понад 137 тисяч людей. Вже зараз у деяких лікарнях Києва, Харкова та Одеси заповнені всі ліжка для заражених. До прикладу, за даними КМДА, в Олександрівській клінічній лікарні міста Києва ліжка для хворих на COVID-19 заповнені на 94%. Пацієнтів розмістили навіть у корпусі з пацієнтами, які страждають на ниркову недостатність. Більше про: коронавірус тестування лабораторія Поділитись: Зараз читають 17 березня 2021, 16:03 У Польщі з 20 березня запроваджують загальнонаціональний локдаун Показати усе актуальне

article_url: https://hromadske.ua/posts/ukrayinci-zmozhut-bezkoshtovno-robiti-testi-na-covid-19-u-privatnih-laboratoriyah-uryad-vidiliv-na-ce-groshi