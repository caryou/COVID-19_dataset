VoxCheck ФЕЙК: Сovid-19 безпечний для здорового населення, а клініки перевантажені через паніку Коронавірус небезпечніший за грип, навіть для здорового населення 3566 , Травень 31, 2020 Автор: Колектив авторів Перевірка фейків у рамках партнерства з Facebook «Народний огляд» випустив статтю з посиланням на «авторитетних фахівців» про те, що «Коронавірус, що викликає Covid-19, не більш небезпечний, ніж застуда або грип і можливо, він циркулював уже в минулі роки, але не був виявлений, тому що його ніхто не шукав». Наведені у статті аргументи є частково або переважно неправидими, а схожі тези ми вже перевіряли у наших попередніх матеріалах. По-перше, коронавірус небезпечніший за грип чи застуду. Показник R0, який вказує, наскільки заразним є вірус, помітно вищий для коронавірусу, ніж для звичайних ГРЗ. Наприклад, для грипу цей показник складає 1,3; для нового коронавірусу – 1,4-2,5. Більш заразний вірус при відсутності вакцини та ефективних засобів лікування і профілактики схильний поширюватися масово і неконтрольовано, перетворюючи навіть маленький відсоток смертності на значну кількість жертв що й становить його основну небезпеку відносно звичайних спалахів ГРЗ (наприклад, сезонного грипу). По-друге, автори вказують, що летальність від COVID-19 насправді значно нижча, оскільки тестування не виявляє усіх інфікованих, а також тому, що в статистиці смертності не роблять відмінності між смертями з COVID-19 і від COVID-19. У рекомендаціях ВООЗ вказано, що смерть через COVID-19 визначається як смерть в результаті клінічно сумісного захворювання при вірогідному чи підтвердженому випадку COVID-19, якщо немає явної альтернативної причини смерті, яка не може бути пов’язана з хворобою COVID (наприклад, травми). Тобто до обліку смертей потрапляють всі ті, хто помер саме від COVID-19, а не просто мали позитивний тест. І хоча тестування і справді може не покривати усіх інфікованих, значна частина яких може переносити хворобу безсимптомно чи з легкими симптомами, зміна загальної статистики смертності заперечує тезу про незначимість COVID-19 чи його низьку летальність. Так, в 7 найбільш постраждалих регіонах Італії за перший місяць з початку спалаху COVID-19, загальна смертність зросла майже втричі порівняно з середнім рівнем смертності попередніх п’яти років. Схожі відхилення спостерігаються у 24 європейських країнах, що ведуть статистику «надлишкової смертності». Якби в статистику смертності від COVID-19 потрапляли люди, що помирають з тих же причин, що й раніше, загальна статистика смертності не зазнала б подібних змін з початком пандемії. По-третє, коронавірус не такий вже і безпечний для здорових людей. Є люди, які померли від коронавірусу, не маючи жодних патологій і які вели здоровий спосіб життя. Зараз вчені припускають, що причинами цього може бути: патогени вірусу можуть проникати глибоко у легені навіть здорової людини; дуже активна імунна система, яка надто сильно реагує на вірус, викликаючи ускладнення. Це специфіка організму кожної людини; молоді і здорові люди можуть вважати, що вірус їм не страшний, і тому не дотримуються самоізоляції. Через це до їх організму може потрапляти більше вірусу, що теж викликає сильнішу реакцію імунної системи. По-четверте, масове тестування має сенс. Масове тестування під час карантину та вчасна локалізація коронавірусної хвороби уже показали свої успіхи у Південній Кореї. Там, наприклад, на початку травня за день реєстрували 12-15 випадків захворювання. А також в Італії, де в регіонах, що ввели масове тестування та відслідковування інфікованих, вдалося значно знизити статистику смертності відносно сусідніх. По-п’яте, обмежувальні заходи були потрібні. Наприклад, у дослідження Джозефа Сабіа – директора Центру досліджень економіки і політики охорони здоров’я Державного університету Сан-Дієго, один з перших показав ефект карантину на зниження смертності від Covid-19 у Каліфорнії, США. За перші три тижні обмежень, з 19 березня по 9 квітня, завдяки жорстким карантинним заходам Каліфорнія знизила кількість заражень на 145000-233000 порівняно зі штатами, що не вводили або вводили слабші обмеження, запобігши від 1800 до майже 5000 смертям. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-sovid-19-bezpechnij-dlya-zdorovogo-naselennya-a-kliniki-perevantazheni-cherez-paniku/