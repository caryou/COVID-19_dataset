VoxCheck ФЕЙК: Найбагатші люди світу, а особливо Білл Гейтс, заробили на пандемії Найбагатшим вдалося заробити під час пандемії, але джерела їхніх основних прибутків не пов’язані з медициною чи здоров’ям 4070 , Травень 26, 2020 Автор: Колектив авторів Перевірка фейків у рамках партнерства з Facebook У новому відео адвокат Сергій Гула розповідає, кому вигідна пандемія, і про найбагатших людей світу. Втім, у відео містились маніпулятивні та неправдиві тези. Теза 1: «Хтось запустив пандемію» Пандемія коронавірусу – результат природної мутації. В той час, як доказів, що новий коронавірус «запустили» – немає. Теза 2: «Білл Гейтс – найбагатший у світі. Той, що говорить вакцинувати всіх. Джефф Безос – на 3 місці, а Марк Цукерберг – на 5 місці» За версією журналу Forbes, на який і посилався спікер, найбагатшою людиною на планеті є Джефф Безос, засновник компанії Amazon. Білл Гейтс перебуває на другому місці рейтингу і основне джерело його прибутку – компанія Microsoft, а не вакцинація. Білл Гейтс має тільки один пов’язаний з медициною бізнес – він володіє частиною акцій компанії, Ecolab Inc., яка викупила компанію Microtek Medical Holdings Inc. Ця компанія розробляє і випускає засоби та рідини для боротьби з зараженнями. Марк Цукерберг, засновник компанії Facebook, на 4 місці рейтингу, але саме він заробив найбільше протягом цих двох місяців. Теза 3: «Топ-25 найбагатших у світі заробляють на пандемії» Джерела прибутків топ-25 найбагатших людей світу, які увійшли до рейтингу Forbes, ніяк не пов’язані з медициною, а поточна зміна вартості їхніх компаній пов’язана зі зміною характеру економічної діяльності і споживання в умовах пандемії та карантинних обмежень. Ключові сфери, які зростали під час пандемії, – інформаційні технології і торгівля, зокрема онлайн сегмент. В той же час, інші сфери бізнесу – такі як сфери розваг чи послуг – понесли значні втрати. Тому, коректніше говорити не про заробіток «на пандемії», а про перерозподіл прибутків через зміну характеру економічної активності внаслідок пандемії. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-najbagatshi-lyudi-svitu-a-osoblivo-bill-gejts-zarobili-na-pandemiyi/