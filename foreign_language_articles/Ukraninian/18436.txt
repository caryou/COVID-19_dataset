VoxCheck ФЕЙК: Пандемія спланована, маски – символ рабства, а ВООЗ виступила проти карантину Пандемію ніхто не планував, маски – ефективні проти коронавірусу, ВООЗ не виступала проти карантину 1511 , Серпень 27, 2020 Автор: Колектив авторів Перевірка фейків у рамках партнерства з Facebook У мережі поширюють відео громадського діяча Остапа Стахіва про те, що коронавірус – це спланована світовими гравцями пЛандемія, маски – це символ рабства, а ВООЗ виступає проти карантину. У 4-хвилинному відео ми зафіксували 7 хибних тез спікера. Далі – їх спростування. (00:33-00:48) (03:57-04:00) «Оцей тотальний Covid-19, який зараз запроваджений в ряд країн світу у нас в Україні також призвів до трагічних наслідків, дуже страших. І ВООЗ каже, давайте це відмінемо.   Це спланована пЛандемія світовими гравцями». Коронавірус ніким не запроваджений і це не «пЛандемія». Більшість вчених, а також ВООЗ схиляються до думки, що вірус виник внаслідок природної мутації і перейшов до людей від тварин. Це підтверджують і новіші дослідження зразків нового коронавірусу. Подібні заяви ми спростовували тут і тут. (00:53-01:10) «І чи ВООЗ юридично визначав пандемію? Не визначав. І не має навіть такого юридичного терміну, коли ВООЗ ходив, голосував. Просто на прес-конференції собі заявили, що у них підозра що може бути пандемія у світі по коронавірусу». Рішення ВООЗ базуються на оперативних даних стосовно розповсюдження вірусу. Пандемія — це епідемія, що охоплює більшість країн світу і/або поширюється у міжнародних масштабах, вражаючи значну кількість людей. Враховуючи, що вірус почав стрімко поширюватись, а ліків та вакцини від COVID-19 немає досі, 11 березня ВООЗ оголосила пандемію. Тоді було понад 118 тисяч підтверджених випадків захворювання та понад 4 тисячі смертей. На сьогодні, це 23,69 млн та 814 тисяч відповідно. (01:14-01:23) «Коли ВООЗ заявляє, що соціальна дистанція і маски, оцей масковий режим треба дотримувати, це означає тільки одне – це розбрат суспільства». (01:40-01:47) «Поважаюча себе людина не ходить у наморднику, це ходять тільки раби. Слуги ходять у наморднику або люди, які себе не поважають». Соціальна дистанція та маски не мають жодного відношення до розбрату та рабства. Дослідження з Німеччини демонструє, що носіння масок дозволяє уникнути близько 40% інфікувань коронавірусом. Інше Дослідження доводить, що масковий режим та соціальна дистанція є найефективнішими засобами запобігання передачі коронавірусу від людини до людини за відсутності вакцини та ефективних засобів лікування. У іншому дослідженні за даними 11 країн Європи йдеться про те, що обмежувальні заходи, серед яких і дотримання дистанції, запобігли 3,1 млн смертей. Моделювання Імперського коледжу Лондона, на основі якого вводили карантинні обмеження у Великобританії, продемонструвало, що соціальне дистанціювання суттєво зменшить кількість нових випадків інфікування. Детальніше ми писали про це тут і тут. (02:23-02:36) «Зараз водиться такий в 15 країнах світу, а вже багато ряд країн долучаються, Covi Pass – Covid-паспорт такий, по ковіду, де буде вказано чи людина вакцинована чи не вакцинована». (02:40-03:17) «Люди, які будуть мати ковід паст, його можна буде зчитувати через нано чистоти РР-1 до сто метрів можна визначати: чи людина є вакцинована, чи має Covi Pass, що по ній будь-які дані, але потрібно, щоб біля неї не було півтора метра від неї півтора метра не було людей. Тому друзі вводиться оця нібито дистанція з метою здоров’я, а це все вводиться з метою дуже простою: це вводиться контролю за людиною і просто забирається наші права». VoxCheck вже писав про паспорти імунізації COVI-PASS у цьому матеріалі. COVI-PASS поєднує результати тестувань на COVID-19 з цифровим ID людини. Через додаток у телефоні встановлюється віртуальна мережа, за допомогою якої можна ідентифікувати інфіковану людину на відстані до 100 метрів. Мобільний додаток збиратиме такі персональні дані, як ім’я, адресу, вік. Компанія-розробник COVI-PASS почала поставку 50 млн «паспортів» до 15 країн. Серед замовників – приватні компанії та уряди, які планують використовувати технологію, щоб відслідковувати працівників, які захворіли і убезпечити інших працівників від зараження. Утім, про масове впровадження технології не йдеться – послугу використовуватимуть лише ті компанії, які її замовляють і впроваджують. До того ж, подібні технології для відслідковування інфікованих новим коронавірусом вже використовуються не в одній країні. Зокрема у Південній Кореї подібна система відстеження навіть є централізованою, однак ніяких негативних наслідків для населення вона не спричинила. (04:05-04:19) «ВООЗ заявив, що карантин вводити не потрібно, але маски, півтора дистанції, ПЛР-тести, далі працюють по ковід-паспорту – це все продовжується». ВООЗ не виступав проти карантину. 1 серпня головний епідеміолог ВООЗ Марія Ван Керхове дала інтерв’ю, де йшлося про локдаун — те, що у нас називали саме «суворим карантином». Ван Керхов заявила, що «сподівається, що країнам не доведеться знову запроваджувати загальнонаціональні локдауни» («But we’re hopeful that countries will not need to implement national lockdowns again»). Також Ван Керхове сказала, що локдаун — не те, що ВООЗ рекомендував (раніше), втім в деяких країнах він дійсно був потрібний, аби зупинити швидке розповсюдження хвороби. І додала, що локдаун сам по собі не працює — це комплекс заходів, які повинні вводити держави, щоб стримати спалахи. За день до публікації Телеграфу Ван Керхове на брифінгу ВООЗ заявила, що зараз країни вчаться і бачать більше ефективні методи відслідковувати і зупиняти хворобу. Відтак не потрібно знову закриватися на суворі карантини. Детальніше про це ми писали тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-pandemiya-splanovana-maski-simvol-rabstva-a-vooz-vistupila-proti-karantinu/