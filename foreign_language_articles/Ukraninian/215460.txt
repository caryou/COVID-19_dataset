VoxCheck ФОТО-ФЕЙК: Фото українських лікарень – вони не готові приймати хворих на COVID-19 Неправда, у публікаціях використовують старі фото лікарень з Росії та окупованих Росією українських територій 5320 , Травень 30, 2020 Автор: Колектив авторів Перевірка фейків у рамках партнерства з Facebook У мережі наприкінці березня почали поширювати фото нібито українських лікарень. Автори дописів пишуть ідентичний текст, звинувачують у такому стані медичну реформу та стверджують, що ці світлини з незадовільним станом медзакладів поширюють головні лікарі. Утім, усі ці фото не мають жодного відношення до пандемії COVID-19 і в більшості випадків – навіть до України. Зазвичай автори поширювали 5 фото (натискайте на стрілочки, щоб побачити усі фото): Перевірити реальність то походження всіх фото можна через пошуковик Google. Для цього треба натиснути правою кнопкою миші на зображення та обрати пункт «Шукати зображення в Google». Або ж можна за тим же алгоритмом скопіювати адресу зображення, відкрити у Google вкладку Зображення-Пошук за зображенням і вставити в пошуковий рядок посилання на картинку. Таким чином можна отримати всі публікації необхідного зображення. Саме так нам вдалося знайти походження всіх зображень. Перше фото ще в 2017 році використовували у публікації «Здравоохранение в России умирает» в одному з тамтешніх ЗМІ. Друге часто зустрічається в російських ЗМІ з початку 2019 року. Наприклад, торік у лютому його використовували у матеріалі «Ужасы российских больниц» – для порівняння зі світлинами лікарень у Європі. Третє зображення поширювали в 2014 році, стверджуючи, що це лікарня у селі Бояркіно в Московській області. Четверте фото було у мережі ще з 2016 року – ось воно, наприклад, на сайті English Russia, там зазначають, що знімок зробили у 2015 році. П’ята світлина з окупованої Росією Горлівки – знімок зробили 29 липня 2014 року в переповненій лікарні міста. Знайти його можна за ключовими словами на сайті Європейської репортерської фотоагенції. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/foto-fejk-foto-ukrayinskih-likaren-voni-ne-gotovi-prijmati-hvorih-na-covid-19/