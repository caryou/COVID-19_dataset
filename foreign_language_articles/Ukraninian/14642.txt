VoxCheck НЕПРАВДА: Вакцину від COVID-19 створили за один місяць Над розробкою вакцини від COVID-19 працювали близько десяти місяців 751 , Грудень 28, 2020 Автор: Колектив авторів Перевірка фейків у рамках партнерства з Facebook Мережею поширюють зображення, що вакцинація від COVID-19 є небезпечною для людини. Вакцину від COVID-19 нібито створили всього за один місяць, тоді як безпечні вакцини створюють 5 років. Проте, це не так. Фото з дописів Вакцини в цілому мають доведену ефективність, і захист від хвороб не зникає, якщо вчасно отримувати всі дози вакцини. Завдяки вакцинації людство перемогло натуральну віспу, випадки зараження поліомієлітом впали на 99%, кількість смертей від правця знизилася на 96%, від кору – на 75%. Вакцину від COVID-19 створювали не 1 місяць, а від 6 місяців. Наприклад, компанії Pfizer і Biotech працювали над вакциною з 4 травня до 18 листопада, Модерна працювала над вакциною з 7 березня до 16 листопада. Більшість компаній почали роботу над вакциною у березні 2020 року. Тобто, процес триває вже понад 10 місяців. Безпечна вакцина може створюватись і менше, і більше 5 років. Наприклад, вакцину від поліомієліту створювали близько 7 років. А над вакциною від ВІЛ/СНІД працюють з 1980-х років, хоча результату досі немає. До того, як потрапити у масове використання, вакцини проходять тестування та кілька етапів клінічних випробувань, у процесі яких робляться висновки про їхню безпечність та ефективність. Також перед запуском масового виробництва вакцини мають пройти контроль якості, тому на ринок не можуть потрапляти препарати із невідомим складом. Як і у випадку з іншими медичними препаратами, споживачі отримують інформацію про його склад, властивості, протипоказання тощо. В Україні вакцини дозволяють застосовувати лише після державної реєстрації. Така реєстрація здійснюється на підставі заяви та результатів експертизи реєстраційних матеріалів, що проводить Державний експертний центр МОЗ України. Нещодавно Верховна Рада прийняла законопроєкт 4314, який дозволяє термінову реєстрацію вакцин. ВООЗ не постачала отруйні вакцини в Кенію, Індію, Швецію, Норвегію, Судан, Чад, Ірландію та на Філіппіни. Інформацію про шкідливі вакцини в Індії, на Філіппінах та у країнах Африки ми вже спростовували. А інформацію про шкоду вакцин в Норвегії, Ірландії та Швеції нам знайти не вдалось. Будь-які вакцини мають проходити випробування перед масовим застосуванням. За цим повинні стежити регулюючі органи, наприклад, Європейське агентство з лікарських засобів, якщо це країни ЄС, або Управління з продовольства і медикаментів, якщо це США, тощо. Також ВООЗ надає рекомендації щодо використання препаратів на міжнародному рівні. Тези про те, що Гейтс хоче скоротити кількість населення, ми вже спростовували. У виступі, на який посилаються фейкороби, Гейтс говорив про скорочення темпів приросту населення. Також ми раніше писали, що немає підтверджень інформації про концтабір для невакцинованих людей, тотальний контроль та вакцини з чипами. Це все типові ідеї теорії змов, які не мають фактичного обгрунтування. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-vaktsinu-vid-covid-19-stvorili-za-odin-misyats/