VoxCheck ФЕЙК: Вакцини від коронавірусу небезпечні, а мутація вірусу зробить їх неефективними Вакцини від нового коронавірусу поки не існує, а мутації вірусу практично не впливають на ефективність вакцини 3824 , Травень 29, 2020 Автор: Колектив авторів Перевірка фейків у рамках партнерства з Facebook У новому відео адвокат Сергій Гула розповідає про вакцини від коронавірусу: їхню небезпеку та вплив мутацій вірусу на ефективність вакцини, а також про штучний вірус. Спростовуємо основні неправдиві тези автора. Теза 1: «Люди, які отримали велику дозу вакцини від коронавірусу компанії “Модерна”, отримали серйозні ушкодження». Про вакцину компанії «Модерна» ми вже писали раніше. У трьох учасників тестування, які отримали найбільшу дозу вакцини (15 осіб), спостерігались побічні симптоми, серед яких лихоманка. Вони швидко минули та не становили загрози здоров’ю чи життю людей. Крім того, зазначено ще про одну людину з іншої групи, у якої було виявлено еритему 3 ступеня – тобто почервоніння навколо місця введення вакцини. Серйозних побічних ефектів не спостерігалось. Крім того, це лише перший етап випробування, після якого не планується початок масового виробництва вакцини. Після досліджень на липень заплановано масштабні випробування вакцини. А доступна для населення вона може бути не раніше січня наступного року і лише після успішного проходження усіх випробувань на безпечність. Теза 2: «Поки вакцину зроблять, то вірус мутує, тому вона вже не буде ефективною». Мутації для вірусів – це нормально. І у більшості випадків вони непомітні та не мають впливу на характеристики вірусу. Внаслідок еволюції вірус може отримати стійкість до вакцини, однак цей процес часто потребує багато років. Багато вакцини проти вірусів РНК (яким є і SARS-CoV-2), а саме жовтої лихоманки, кору та свинки, були розроблені протягом 30-х — 70-х років минулого століття і все ще мають високу ефективність. Ці віруси мутують так само швидко чи навіть швидше, ніж коронавіруси. Два найбільш поширені штами SARS-CoV-2 «S» та «L» на 99,993% однакові, а різниця між ними полягає лише в двох мутаціях. Тому дуже ймовірно, що будь-яка вакцина, призначена для одного штаму коронавірусу, захистить проти іншого. Теза 3: «Люди будуть хворіти від природного, дикого, так званого коронавірусу, і штучного, який виведений в лабораторіях». Наразі немає жодних наукових доказів «штучності» SARS-CoV-2, як і всіх попередньо виявлених коронавірусів, що мають природнє походження. Коронавіруси – це ціла група вірусів. Їх у світі виявили майже пів сотні — і 7 з них людські. Теза 4: «Десятки мільйонів людей вилікувались без вакцин». Хоча більшість інфікованих можуть переносити захворювання з легкими симптомами чи безсимптомно, масове поширення вірусу за відсутності вакцини та ефективних засобів лікування спричиняє значну кількість жертв. Наприклад, станом на 29 травня, жертвами COVID-19 у світі стали понад 357 тисяч осіб. До того ж, існує можливість повторного зараження людей, які вже перехворіли COVID-19. У той же час, вакцина здатна забезпечити стійкий імунітет від нового коронавірусу і стримати його поширення. Мільйони вилікувалися без вакцин, але сотні тисяч і померли. Вакцинація допоможе уникнути багатьох смертей та ускладнень під час хвороб. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-vaktsini-vid-koronavirusu-nebezpechni-a-mutatsiya-virusu-zrobit-yih-neefektivnimi/