VoxCheck ФЕЙК: Італійський професор спростовує ряд міфів про коронавірус Ні, не спростовує, а лише створює нові міфи про COVID-19 6489 , Травень 13, 2020 Автор: Колектив авторів Перевірка фейків у рамках партнерства з Facebook У багатьох інтернет-виданнях з’явилися статті присвячені інтерв’ю італійського професора Стефано Монтанарі. У ньому лікар вкотре «спростовує міфи» про коронавірус. Ми перевірили основні тези, які пролунали в інтерв’ю. Безпосередньо від коронавірусу в Італії померло три людини. Це не правда. За даними Worldometer на момент інтерв’ю 27 березня від коронавірусу померло більш ніж 9 тис. осіб, а сьогоднішня цифра померлих дорівнює майже 31 тис. За даними звіту державної італійської організації EpiCentro — 99,2% померлих від коронавірусу мали супутні хронічні хвороби, а 0,8% — 3 людини, не мали їх. Однак це не означає, що коронавірус не є причиною смерті тисяч італійців. Супутні хвороби без впливу коронавірусу могли б не загострюватися і не послаблювати організм. Під час епідемії загальна смертність в Італії зросла більш ніж в два рази. Для порівняння, за період з 1 по 21 березня 2019 року померло 8054 осіб (383 людини на день), а за аналогічний період 2020 року – 16216 (772 померлих на день). Вірус мутує із космічною швидкістю, тому в Італії не той вірус, що був в Китаї. А в Німеччині не той, що в Італії. Говорити про те, що і в Італії, і в Німеччині, і в Китаї є різними коронавірусами некоректно. В усіх випадках сам вірус однаковий — це SARS-CoV-2, однак є його різні штами. Так на початку пандемії в Ухані був розповсюджений штамм типу «L». Він мутував з менш агресивного, проте більш заразного штаму типу «S». Вірогідно, що саме штамм типу «S» поширився у всьому світі. Від цього типу вірусів не можна зробити щеплення, оскільки вони швидко мутують. По-перше, мутувати для вірусів – це нормально. І наслідки мутацій у більшості випадків непомітні та не мають впливу на характеристики вірусу. Внаслідок еволюції вірус може отримати вакцину стійкість, однак цей процес часто потребує багато років, щоб накопичити «правильні» для стійкості мутації. Багато вакцини проти вірусів РНК (яким є і COVID-19), а саме жовтої лихоманки, кору та свинки, були розроблені протягом 30-х — 70-х років минулого століття і все ще мають високу ефективність. Ці віруси мутують так же швидко чи навіть швидше ніж коронавіруси. Два найбільш поширені штами SARS-CoV-2 «S» та «L» на 99,993% однакові, а різниця між ними полягає лише в двох мутаціях. Тому надзвичайно ймовірно, що будь-яка вакцина, призначена для одного коронавірусу, захистить проти іншої. Маски та рукавички не здатні захистити від COVID-19. До того ж маску хвора людина має змінювати кожні 2-3 хвилини. Як стверджує Центр громадського здоров’я (ЦГЗ) та МОЗ — звичайна медична лише здатна зменшити ймовірність інфікувати оточуючих. Змінювати її людині хворій на COVID-19 потрібно кожні 90-120 хвилин, а не кожні 2-3 хвилини, як стверджує професор Монтанарі. Носіння рукавичок в громадських місцях дійсно не захищає, оскільки інфекція може залишатися на рукавичках і при доторканні до обличчя потрапляти на слизові оболонки. Однак для зменшення ймовірності зараження Центр з контролю та профілактики захворювань у США (CDC) рекомендує носити рукавички при контакті з людиною, хворою на COVID-19. Соціальна дистанція та часте миття рук залишаються найкращими превентивними заходами проти COVID-19. Із початку пандемії Монтанарі почав поширювати в Інтернеті дезінформацію про коронавірус і пропаганду проти вакцинації. Зокрема, італійська Асоціація вчених (яка керується офіційною, підкріпленою реальними доказами інформацією) вже подала позов до суду на Стефана Монтанарі з приводу розповсюдження цього фейку. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook Італія коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-italijskij-profesor-sprostovuye-ryad-mifiv-pro-koronavirus/