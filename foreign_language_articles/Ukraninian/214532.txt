VoxCheck ФЕЙК: Коронавірус – це інформаційна зброя, а його небезпека перебільшена Коронавірус – це не інформаційна зброя, а реальна пандемія 3273 , Червень 15, 2020 Автор: Колектив авторів Перевірка фейків у рамках партнерства з Facebook У мережі поширюється допис Бориса Максимчука, що коронавірус – це інформаційна зброя і насправді вірус не такий страшний, як нам кажуть. Спростовуємо неправдиві тези автора: Теза 1.Вірус не гірший того грипу, що був у 2009 році. Показник R0, що визначає заразність вірусу, для H1N1, який поширювався у 2009 році, становить 1,2-1,6, а для нового коронавірусу – 1,4-2,5. Більш заразний вірус, при відсутності вакцини та ефективних засобів лікування поширюється швидше та менш контрольовано. Від грипу H1N1 за понад рік загинуло 18,5 тисяч осіб. Науковці вважають, що це число може бути вищим – до 575 тисяч померлих за перший рік пандемії. Від COVID-19 лише за 3 місяці (станом на 2 квітня – дату публікації допису) померло 45,5 тисяч осіб, а за півроку пандемії – 427,6 тисяч осіб. Теза 2. Далі заставили ходити в масках. Хоча загально відомо, що їх носити потрібно саме тільки хворим. В Україні обов’язкове носіння масок запровадили, щоб стримати поширення вірусу, оскільки всі люди розглядаються як потенційно інфіковані. Спочатку у ВООЗ рекомендували носити маски усім, хто доглядає за хворими на COVID-19 або має симптоми респіраторного захворювання. Проте, 5 червня рекомендації щодо носіння масок оновили, повідомляючи про нові докази їхньої ефективності, тепер маски радять одягати і здоровим людям (при контакті з потенційно інфікованими), а також інфікованим (для запобігання подальшої передачі). Теза 3. Тести на коронавірус саме цього мутованого типу. Це теж окрема розмова. Як би китайці його не придумали, то й цього окремого типу вірусу ніхто й не знайшов би. Ні на що Вас не наштовхує в черговий раз?! Ліки та вакцина. Їх не може бути від хвороби, якої не існує. Новий коронавірус – наслідок природної мутації. Твердження, що його “придумали”, нічим не підкріплені. Ліків і вакцини від коронавірусу наразі справді не існує. Лікарі застосовують симптоматичне лікування, а вчені лише працюють над розробкою вакцини та проводять перші тестування. Теза 4. У Китаї це взагалі була спланована «АКЦІЯ». Уявіть, протягом доби зібрати госпіталь на кільканадцять тисяч чоловік і не один. Лікарню для 1000 хворих на коронавірус в Китаї побудували за 10 днів, а не одну добу. Теза 5. Україна запровадила закон про землю. Я за нього, але рахую, що так не робиться, під час пандемії та вночі. Обговорення закону про ринок землі почалось задовго до пандемії, у жовтні 2019 року. До того ж, діяти він почне лише з 1 липня 2021 року. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-koronavirus-tse-informatsijna-zbroya-a-jogo-nebezpeka-perebilshena/