У Калуші відбувся шаховий турнір пам’яті Степана Бандери (ФОТО) 28 січня 2019, 13:00 Переглядів: 2007 Щорічно Калуш приймає шаховий турнір пам’яті Степана Бандери. Цього року до Калуша з’їхалися учасники з Долинщини, Рожнятівщини, Снятина, Івано-Франківська, Чернівців, Тернополя, Львова, Хмельницька а також з Красного (Рожнятівський район), Старокняжичів (Хмельницька область) та ін. Зареєструвалися 64 учасники. У турнірі взяли участь 3 майстри спорту з шахів, 17 кандидатів у майстри спорту та 34 шахісти першого розряду. Привітали шахістів заступник голови Калуської райдержадміністрації Любомир Білоус та заступник голови районної ради Михайло Матковський, повідомляє прес-служба Калуської РДА. Найстаршим учасником турніру був 79-літній житель Рожнятова Володимир Лисяк, наймолодшими – Лук’ян Гушпід із Івано-Франківська та Богдан Лозинський із Надвірнянщини. Кожен шахіст на турнірі імені Степана Бандери зіграв 9 партій. Чемпіоном 30-го традиційного шахового турніру став КМ С із м. Долини Михайло Кепещук. Чемпіонів та призерів в номінаціях (дівчата, юнаки, жінки, ветерани, інваліди) нагородили за І, ІІ, ІІІ місця грошовими преміями, грамотами, медалями та кубком. Перша грошова премія становила 3 тис. грн. Схожі матеріали за тегами: Калуш шаховий турнір памяті Бандери

article_url: http://kalushfm.com.ua/news/kalush-ta-kaluskiy-rayon/u-kalushi-vidbuvsya-shakhoviy-turnir-pamyati-stepana-banderi-foto