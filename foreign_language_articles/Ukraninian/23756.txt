VoxCheck ФЕЙК: Пандемії немає, а карантин – безглуздий і шкідливий Пандемія коронавірусу реальна, а карантин дозволив стримати поширення коронавірусу 1945 , Липень 6, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У статті «Народного оглядача» йдеться про те, що коронавірус виявився надзвичайно «лагідним», а карантин був безглуздим і шкідливим. Проте, це не так. Автори статті посилаються на нібито звіт Міністерства внутрішніх справ ФРН. Однак, документ, про який йдеться, не «злили» із німецького міністерства, а також його не готував та не замовляв жоден із підрозділів МВС Німеччини. Детальніше про це ми вже писали тут. Пандемія — це епідемія, що охоплює більшість країн світу або дуже велику територію, вражаючи значну кількість населення. Станом на дату виходу статті в Україні було зафіксовано 32 476 випадків захворювання, в Бразилії — 867 624, в ПАР — 73 533, в Ірані — 189 876, в Італії — 237 290. Кількість випадків у світі — близько 7,9 млн. Зважаючи на ці показники, заперечувати існування пандемії – алогічно. Дослідження, проведене за даними 129 країн світу показує, що обмежувальні заходи показали високу ефективність у стримуванні поширення коронавірусу, вирівнюванні так званої «пандемічної кривої» захворюваності та зниженні кількості смертей. Інше дослідження за даними 135 країн стверджує, що найбільш ефективними виявилися обмеження на проведення публічних подій та масові зібрання. Раніше дослідження ефектів карантину на зниження смертності від COVID-19 у Каліфорнії, США показало, що за перші три тижні обмежень, з 19 березня по 9 квітня, завдяки жорстким карантинним заходам Каліфорнія скоротила захворюваність в 7,4-12 разів, а смертність — в 3,3-9,2 рази. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-pandemiyi-nemaye-a-karantin-bezgluzdij-i-shkidlivij/