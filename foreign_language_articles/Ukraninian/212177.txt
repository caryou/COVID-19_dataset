VoxCheck ФЕЙК: Коронавірус вивели штучно у британській лабораторії Коронавірус – природного походження, а не штучний 751 , Квітень 20, 2020 Автор: Колектив авторів Перевірка фейків у рамках партнерства з Facebook У цій статті автор пише про «справжнє» походження коронавірусу, нібито «європейський варіант» був розроблений у лабораторії біля міста Солсбері звідки через Німеччину потрапив у Італію. Це фейк. Інфоприводом стало відправлення Росією гуманітарної допомоги (а також військової) для боротьби з наслідками пандемії в Італію. З першого погляду здається, ніби, до чого тут теорія змови, але для російських ЗМІ стало цілком природно наповнювати інфопростір подібними фейками. Для аргументації автор використовує наступні тези: Віруси в Італії і Китаї є настільки різними, що навіть не є «родичами». В Італію вірус потрапив через Мюнхен, що пояснює його відмінність від китайського. У Мюнхен вірус потрапив з Англії прямо з міста Солсбері, де в секретній лабораторії вже попередньо розробляли біологічну зброю, якою отруїли Скрипалів. Розбираємо кожну тезу по порядку: Так, коронавірус має декілька типів, але науковці довели, що це є наслідком його природної мутації. Науковці з Кембриджського університету провели дослідження, в результаті якого з’ясували, що коронавірус дійсно має декілька різновидів: штами A, B і С. Штамм А є найбільш близьким до коронавірусу, що переносять кажани та панголіни. Іншими словами, тип А скоріш за все є його «спадкоємцем». Він має два підтипи: один поширився Уханем, а інший США і Австралією. Тип В еволюціонував з типу А і став найбільш поширеним в Ухані. Тип С мутував з типу В ще далі і поширився Європою через Сингапур. До того ж автор посилається на невідомого інформованого експерта і цілу групу освічених вірусологів (знову невідомих), що є характерною ознакою для фейкових новин. Перші випадки в Італії були 31 січня, у Великобританії —1 лютого, а у Німеччині — 28 січня. По-перше, немає жодних доказів того, що коронавірус потрапив у Італію через Німеччину. До того ж науковці схильні вважати, що в Європу він потрапив через Сингапур. По-друге, коронавірус не міг потрапити в Німеччину через Великобританію,оскільки перший випадок захворювання на Covid-19 у цій країні був зафіксований 29 січня, тобто на 2 дні пізніше, ніж у Німеччині. По-третє, коронавірус швидко мутує і адаптується до імунної системи людини, тому саме це зумовлює відмінність штамів. Британська лабораторія у місті Солсбері не має відношення до отруєння Скрипалів. Видання Bellingcat ще у 2018 році надало безпосередні докази причетності уряду РФ в отруєнні Скрипалів. Нагадуємо, що наразі найбільш дієвими методами профілактики від захворювання є дотримання режиму самоізоляції та особистої гігієни. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-koronavirus-viveli-shtuchno-u-britanskij-laboratoriyi/