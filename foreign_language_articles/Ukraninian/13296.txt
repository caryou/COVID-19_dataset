VoxCheck ФЕЙК: «Новий світовий порядок» запустив пандемію, бо планує всіх чипувати Неправда, автори не наводять жодних фактологічних доказів своїх слів, а їхні тези походять з існуючих теорій змов. 745 , Червень 18, 2020 Автор: Колектив авторів Перевірка фейків у рамках партнерства з Facebook У мережі поширюють нову серію постів із ідентичним текстом, у яких йдеться, що пандемія штучна, а створили її для управління світом. Тільки тепер у цьому «замішані» не лише Білл Гейтс, Ілон Маск, чіпізація, 5G, а ще й біткоін і «надквантові комп’ютери». Ці пости – майже дослівний переклад іншого англомовного допису: він не популярний в англомовному сегменті і на момент написання цього матеріалу мав лише 165 переглядів, але його переклад став віральним в Україні. На відміну від оригіналу, варіант, що, поширювався в Україні, містив такожй гомофобні заяви та оціночні судження. Утім, автори тексту не наводять жодних фактологічних доказів своїх слів, його тези походять із вже існуючих теорій змов, а поодинокі правдиві факти підкріплюються численними домислами. Розбираємо основні висловлювання. Орфографія та пунктуація автора допису збережена. «Люди не поняли, что эта пандемия (потому что это план) рассчитана от 18 месяцев до 2 лет (как уже было сказано Биллом Гейтсом), чтобы разрушить страны; сеять достаточно паники и причинить страдания и разорение для всех. для всех стран принять вакцину Билла Гейтса и обязательный чип». Імовірно, автор перекладу хотів вжити слово «ПЛАНдемія», порівнюючи її з планом, але помилився. Ми вже неодноразово спростовували тези про те, що пандемія фейкова і вигідна «елітам» чи «тіньовим урядам». Вірус SARS-CoV-2 має природне походження, а його штучність не має жодного наукового підтвердження. Більшість вчених, а також ВООЗ схиляються до думки, що вірус виник внаслідок природної мутації і перейшов до людей від тварин. За деякими розрахунками пандемія коронавірусу дійсно може тривати від 18 до 24 місяців, але такі розрахунки надає не Білл Гейтс, а вчені з Центру дослідження інфекційних хвороб Університету Міннесоти. Втім і вони лише оціночні. Щодо вакцинації, то дійсно, Фонд, заснований Білом та Меліндою Гейтс, просуває ідею необхідності імунізації, але про жодні чипи у цій програмі не йдеться. «Это то, что евгеническая вакцина используется для уничтожения как можно большего количества людей, так как после перезагрузки не будет работы для стольких людей или способа поддержать их всех. Те, кто переживет евгеническую вакцину (около 2 миллиардов или меньше), будут на 100% контролироваться. Для чипа с нанотехнологиями ДНК. Это может контролировать деятельность мозга, нервной системы и эндокринной системы, среди прочего … это не теория, это существующая и запатентованная технология, она также предназначена для управления криптовалютой людей, которые имплантировали чип». По-перше, не існує такого поняття, як «євгенічна вакцина». По-друге, вакцина від нового коронавірусу розробляється не як ДНК, а як РНК-вакцина. РНК-вакцини стимулюють вироблення антитіл, що запускають імунну реакцію організму і зв’язують патоген. РНК компонент вакцини не взаємодіє з геномом людини і не здатен змінювати його. По-третє, зараз дійсно існують чипи, які можна зв’язати зі своїм банківським рахунком і імплантувати в тіло – принцип роботи такого чипа схожий на розумний годинник чи NFC-перстень, який можна придбати навіть в Україні. Утім, ні про який контроль мозку, нервової чи ендокринної систем не йдеться, йдеться про можливість самостійно відслідковувати їхню роботу, а в майбутньому – теоретично – і покращувати її. Також, немає жодних підстав стверджувати, що подібні технології комусь навязуються чи пропонуються для загального використання. «Они будут навязывать ту единственную монету биткойнового типа, которую Билл Гейтс уже запатентовал вместе с чипом, который является единственным патентом. эта монета будет работать только с чипом. все будет управляться сверхквантовым компьютером, называемым великим зверем, который находится в Брюсселе. Все благодаря скорости 5G и спутниковой сети Elonk Muks». Компанія Microsoft у березні цього року дійсно зареєструвала патент, який стосується криптовалют. Але в ньому йдеться про розробку технології, яка ймовірно дозволить «майнити» криптовалюту за допомогою людського тіла. Але не існує такого поняття, як «сверхквантовый компьютер» («надквантовий комп’ютер» або ж «quantum super computer» в оригналі) – науці наразі відомі просто квантові комп’ютери. Відповідно, неіснуючого комп’ютера немає і в Брюсселі. Крім того, ймовірно, цього разу автор хотів сказати про Ілона Маска – Elon Musk – втім написав «Elonk Muks». «Они одобрят жестокое обращение с детьми и инцест по обоюдному согласию независимо от возраста, и никто не может помешать взрослым заниматься сексом с детьми до тех пор, пока они не будут принуждены к согласию … аналогичный закон уже существует во Франции». Ні, такого закону не існує у Франції. Два роки тому ухвалили інший закон, який, навпаки, полегшує кваліфікацію статевих відносин з особою до 15 років як «згвалтування». До речі, цієї цитати немає в оригінальному пості, її додали уже під час перекладу. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автор не є співробітником, не консультує, не володіє акціями та не отримує фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/fejk-novij-svitovij-poryadok-zapustiv-pandemiyu-bo-planuye-vsih-chipuvati/