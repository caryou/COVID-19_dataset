VoxCheck ФЕЙК: Якщо випустити молодь на вулицю і дати їй перехворіти Covid-19, сформується груповий імунітет Ні, це не метод боротьби з CОVID-19 8704 , Квітень 28, 2020 Автор: Колектив авторів Перевірка фейків у рамках партнерства з Facebook Останнім часом багато ЗМІ поширюють новину про те, що нібито COVID-19 можна подолати лише шляхом вироблення «колективного імунітету». Одним із джерел фейку став такий допис американського професора Кнута Вітковські: «Близько 80% людей повинні проконтактувати з вірусом. Більшість із них навіть не відчує, що вони були інфікованими. Треба змушувати людей виходити на вулиці, а не зачиняти їх у задушливих квартирах. Громадяни мають відстоювати свої права. Карантин у Китаї почався вже після формування колективного імунітету». По-перше, останні дослідження в Каліфорнії показали, що антитіла до COVID-19 не гарантують імунітету. У ВООЗ заявляють, що сподіватися на те, що пандемія припиниться після того, як коронавірусом перехворіє якась частина населення, марно. По-друге, досвід Великої Британії показує, що стратегія «групового імунітету» на практиці може призвести до «сотень тисяч жертв». Це означає, що інфіковані люди, які навіть можуть перенести захворювання із легкими симптомами, або взагалі безсимптомно, заражатимуть людей, які матимуть важкі прояви хвороби і потребуватимуть госпіталізації. Наслідком цього буде перевантаження системи охорони здоров’я і суттєве зростання рівня смертності навіть серед людей з відносно неважкими симптомами, які, втім, потребують медичного супроводу і, в тому числі від інших хвороб, не пов’язаних з COVID-19. У свою чергу журналістське розслідування видання La Stampa з’ясувало, що однією з причин такої великої кількості захворювань в Італії стало саме нехтування попередженнями ВООЗ. Через те, що люди продовжували вільно виходити на вулицю, вірус поширювався швидшими темпами. По-третє, ніяких наукових підтверджень про формування у Китаї колективного імунітету немає. Одночасно з тим китайський топ-експерт з коронавірусу попередив, що груповий імунітет не зможе зупинити пандемію, оскільки це захворювання занадто інфекційне та летальне. Крім цього існує теза про метод боротьби з коронавірусом шляхом «зараження» молоді. Дане припущення належить німецькому епідеміологу Александру Кекуле. У своєму інтерв’ю британському виданню The Telegraph він зазначив також, що наслідки від карантину можуть бути гіршими, ніж від самого вірусу. Однак у ВООЗ таку ідею вважають небезпечною. Всесвітня організація охорони здоров’я фіксує важкий перебіг захворювання і смертність у людей молодшого віку також. Стівен Морз, професор епідеміології Університету Колумбії, закликав бути обережними не лише людей похилого віку, а й усіх молодих та здорових. Крім цього доктор Дебор Біркс, керівник робочої групи коронавірусу в США, у своєму повідомленні наказав молодим людям припинити спілкування у групах та подбати про захист себе та інших. Згідно з даними Центру контролю та профілактики захворювань США, майже 40% американських пацієнтів COVID-19, які були госпіталізовані, були молодше 55 років, а 20% – у віці від 20 до 44 років. В рідкісних випадках навіть діти померли після того, як захворіли на COVID -19. Тож це означає, що до інфекції вразливим є кожен, незалежно від віку. Наразі єдиним засобом, як запобігти розповсюдженню коронавірусу, залишається лише карантин та самоізоляція. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 карантин коронавірус фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-yakshho-vipustiti-molod-na-vulitsyu-i-dati-yij-perehvoriti-covid-19-sformuyetsya-grupovij-imunitet/#