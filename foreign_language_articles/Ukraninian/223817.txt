VoxCheck ФЕЙК: Алкоголь та спеціальна маска зі спирту – ефективна профілактика COVID-19 Алкоголь та маски зі спиртом не допомагають у боротьбі проти COVID-19 992 , Листопад 25, 2020 Автор: Колектив авторів Перевірка фейків у рамках партнерства з Facebook Користувачі Facebook поширюють рекомендації про користь алкоголю при COVID-19 та ефективність маски професора Кухарчука (маски, просякнутої спиртом). Проте, ці поради шкідливі. У ВООЗ повідомляють, що споживання алкоголю не запобігає COVID-19 і може бути небезпечним. Ми також раніше писали про те, що «профілактика» алкоголем навпаки послаблює імунітет, що в свою чергу підвищує ризик ускладнень під час хвороби. Профілактична маска професора Кухарчука (К-маска) також не допоможе захиститись від COVID-19. До речі, Кухарчук також рекомендував перелік препаратів нібито для боротьби з COVID-19. Однак, вони можуть зашкодити організму. Про це ми писали тут. Пояснюємо детальніше, чому алкоголь та К-маска не допоможуть. Надмірна кількість алкоголю в крові робить організм більш вразливим до вірусних інфекцій, оскільки алкоголь погіршує негайну імунну відповідь організму на збудника інфекції. Це прискорює її розвиток. Надмірне вживання алкоголю також пошкоджує клітини, що вистилають поверхню легенів. Вживання алкоголю не вб’є вірус в організмі. Утім, дезінфекція поверхонь засобами на основі спирту дієва, оскільки спирти розчиняють жирову оболонку вірусів. Саме так, наприклад, працюють антисептики, що повинні містити щонайменше 60 – 70% спирту. Вживання алкоголю не захистить від COVID-19 та не допоможе продезінфікувати повітря, яке людина вдихає. Дослідження про можливе лікування COVID-19 парами спирту вчені опублікували ще в березні. Однак, його досі не рецензували. Це означає, що ефективність методу не підтверджена, а використовувати результати дослідження на практиці не можна. Схожий спосіб боротьби з COVID-19 рекомендував «лікар» з Італії. Досліджень про влив парів спирту на організм людини практично немає, однак дослідження на щурах виявило, що тривале вдихання парів спирту негативно впливає на внутрішні органи та навіть викликає звикання. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck КОНСПІРОЛОГІЯ: Знаменитості із синцем під лівим оком є учасниками ритуалу ілюмінатів VoxCheck БЕЗПІДСТАВНО: Вакцини Covishield перевозять без дотримання холодового ланцюга VoxCheck ФЕЙК: Актори за гроші симулюють захворювання на COVID-19 для телебачення

article_url: https://voxukraine.org/uk/fejk-alkogol-ta-spetsialna-maska-zi-spirtu-efektivna-profilaktika-covid-19/