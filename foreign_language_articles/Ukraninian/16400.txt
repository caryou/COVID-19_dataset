VoxCheck НЕПРАВДА: Без належної перевірки вакцини можуть знищити людство Вакцини не повинні потрапити у виробництво без перевірки на безпеку і ефективність 374 , Листопад 26, 2020 Автор: Колектив авторів Перевірка фейків у рамках партнерства з Facebook У мережі поширюють відео про те, що вакцини часто є небезпечними для людей, і майбутня вакцина проти COVID-19 – не виняток. Утім, деякі тези, які наводять у відео є хибними. Нижче наводимо їхнє спростування. Підтверджень тому, що віруси SARS або MERS мають штучне походження, немає. Вважають, що вірус SARS передався від кажанів віверам (тварина підряду котоподібних), а вже далі – людям. Перше зараження людини відбулося у провінції Гуандун, що на півдні Китаю, у 2002 році. Дослідження вірусу MERS-CoV показали, що він найімовірніше виник у кажанів і передався верблюдам до того, як набув здатності заражати людей. Вірус SARS-CoV також найімовірніше має природне походження. Про це говорить низка досліджень та CDC, ВООЗ. Подібно до того, більшість вчених, а також ВООЗ схиляються до думки, що вірус SARS-CoV-2, який викликає захворювання COVID-19, виник внаслідок природної мутації і перейшов до людей від тварин. Це підтверджують і новіші дослідження зразків нового коронавірусу. Твердження про те, що вакцина буде небезпечною через прискорену процедуру або носитиме обов’язковий характер – безпідставні. Вакцину від нового коронавірусу розробляють у стислі терміни, але це пов’язано з розвитком технологій, які дозволяють скоротити час на розробку вакцини. Якщо вакцина проти SARS-CoV-2 буде успішно створена, вона повинна буде пройти випробування на безпечність і ефективність, інакше вона просто не потрапить у виробництво. Перед запуском у виробництво вакцина, наприклад, за правилами США, проходить кілька етапів випробувань, під час яких перевіряється ефективність та безпечність препаратів. Деякі вакцини все ж випробовують на тваринах. Так, наприклад, китайська вакцина PiCoVacc пекінської компанією Sinovac Biotech ще на початку травня пройшла успішний тест на тваринах. Дослідники з Оксфордського університету проводили тестування вакцини на мавпах та мишах. Наприкінці листопада опублікували попередні результати третього етапу клінічних випробувань оксфордської вакцини, і вони свідчать про високий рівень захисту. Детальніше про всі етапи випробувань вакцини ми писали тут. Немає підстав вважати, що майбутня вакцина від COVID-19 буде обов’язковою. У той же час вакцина здатна забезпечити стійкий імунітет від нового коронавірусу і стримати його поширення. Крім цього вакцинація допоможе уникнути багатьох смертей та ускладнень під час хвороб. Також безпідставним є розвиток наративу про антитілозалежне посилення вірусу SARS-CoV-2 – це коли вірус проникає в антитіла, які виробляються у тому числі після вакцинації. Про це немає клінічних досліджень. Мутації вірусу не обов’язково знижують ефективність вакцин. Внаслідок еволюції вірус може отримати стійкість до вакцини, однак цей процес часто займає багато років. Наприклад, багато вакцин проти РНК-вірусів, розроблених ще у 30-70-х роках минулого століття, усе ще високоефективні. Детальніше про це ми писали тут. У попередніх матеріалах ми також пояснювали, що будь-який вірус дійсно має здатність до мутації, і SARS-Cov-2 – не виняток. Однак це не обов’язково робить вакцину неефективною. До того ж, незважаючи на мутації, SARS-CoV-2 показує їхню невелику швидкість. Дослідники вважають це позитивною новиною для розробки вакцини. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-bez-nalezhnoyi-perevirki-vaktsini-mozhut-znishhiti-lyudstvo/