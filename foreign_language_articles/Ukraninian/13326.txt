VoxCheck НЕПРАВДА: Ризик смерті від COVID-19 нижчий, ніж ризик побічних реакцій від вакцини Ризики смерті від COVID-19 не порівнювані з ризиками незначних побічних реакцій від вакцин проти нього 542 , Грудень 31, 2020 Автор: Колектив авторів Перевірка фейків у рамках партнерства з Facebook У мережі поширюють пост, у якому йдеться, що фактична смертність від COVID-19 становить 0,1%, що відповідає смертності від звичайних ГРЗ, в той час, як ризики серйозних побічних ефектів від вакцинації складають 3%. Пояснюємо, чому це не так. SARS-CoV-2 має більшу летальність та вищий ступінь заразності, ніж сезонний грип Насправді, летальність COVID-19 з урахуванням як виявлених, так і невиявлених випадків (показник IFR) становить до 1,63%. У той час як для сезонного грипу летальність зазвичай значно нижча 0,1%. Більш детально про показники летальності (CFR та IFR) ми писали тут. Важливо зазначити, що рівень поширення та летальності від інфекції не є фіксованим, і він може суттєво відрізнятися залежно від численних факторів, таких як: здоров’я та вікова структура населення, мобільність населення та соціокультурні особливості, що на неї впливають, здатність держави забезпечити виконання правил соціального дистанціювання і схильність населення їх дотримуватися, спроможність медичних систем тощо. Крім того, через вищу заразність і за відсутності вакцини та ефективних засобів лікування, SARS-CoV-2 поширюється масово і неконтрольовано, що може перетворювати навіть маленький відсоток смертності на значну кількість жертв, що й становить його основну небезпеку відносно звичайних спалахів ГРЗ (наприклад, сезонного грипу). Ризики від COVID-19 та вакцини проти нього непорівнювані Наразі виокремлюють три різні вакцини від різних компаній, які пройшли третю фазу випробувань і показали позитивний результат: від Moderna, Pfizer/BioNTECH i AstraZenecа/Оксфордського університету. Так, наприклад, вакцина AstraZenecа показала ефективність у запобіганню зараженню коронавірусом SARS-CoV-2 від 62% до 90% для різних груп, вакцина Moderna – 94,1%, вакцина Pfizer/BioNTECH – 95%. Майже всі вакцини можуть викликати певні побічні реакції в невеликої кількості осіб, більшість із яких – це почервоніння шкіри, підвищення температури чи біль у м’язах. Наразі некоректно порівнювати ризики COVID-19 з ризиками вакцинації проти нього, оскільки сама хвороба несе ризики смерті (особливо для осіб з груп ризику) на відміну від вакцини, яка може викликати незначні і переважно короткочасні побічні реакції, що не несуть ризиків для життя. Тобто, захист, який дають вакцини, що наразі доступні для застосування, переважає можливі ризики від побічних реакцій. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-rizik-smerti-vid-covid-19-nizhchij-nizh-rizik-pobichnih-reaktsij-vid-vaktsini/