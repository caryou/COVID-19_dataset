14:56 20.11.2020 Кількість померлих в Україні у вересні-2020 до вересня-2019 зросла на 15,4%, але за 9 міс. скоротилася на 2,3% - Держстат 2 хв читати В Україні за девять місяців цього року померли 426,69 тис. осіб, що на 2,3% менше, ніж за аналогічний період минулого року, і народилися - 220,66 тис., що на 5,4% менше, повідомив Держстат у пятницю з посиланням на дані Мінюсту. Із урахуванням раніше оприлюднених даних, у вересні цього року зафіксовано значне зростання кількості померлих порівняно з вереснем минулого року - на 15,4%, до 48,37 тис. осіб. Вересень став третім місяцем цього року, коли кількість померлих перевищила минулорічні дані: першим був червень із 8,4%, другим серпень із 3,9%. Водночас червневий показник міг бути повязаний із незвично різким зниженням смертності в травні-2020 - на 16,9% до травня-2019, і пояснюватися сильними коливаннями у статистиці за травень-червень минулого року. Кількість новонароджених у вересні також зросла порівняно з вереснем минулого року - на 7,3%, до 27,52 тис. Згідно з даними Держстату, за девять місяців цього року від COVID-19 померли 4,3 тис., або 1%. Однак у вересні частка цієї причини смерті зросла до 3,6%, а загальна кількість померлих від нової хвороби становить 1,74 тис. За даними Міністерства охорони здоровя, у жовтні COVID-19 став причиною смерті вже 3,11 тис. осіб, а за 19 днів листопада - 3,29 тис. осіб, а, значить, у листопаді його частка в загальному обсязі смертей вже може перевищити 10%. Основною причиною смерті за девять місяців цього року, згідно з інформацією Держстату, залишалася ішемічна хвороба серця - 199,1 тис., або 46,7%, а загалом хвороби системи кровообігу стали причинами смерті у 67,4% випадках. Від раку в січні-вересні померли 57,98 тис. (13,6%), інфекційних і паразитарних хвороб - 5,29 тис. (зокрема від туберкульозу та СНІД приблизно по 2,25 тис.), хвороб органів травлення - 17,27 тис. Зовнішні причини призвели до смерті 20,7 тис., зокрема навмисні самоушкодження - 4,71 тис., транспортні нещасні випадки - 2,75 тис. Теги: #населення #держстат

article_url: https://ua.interfax.com.ua/news/general/704840.html