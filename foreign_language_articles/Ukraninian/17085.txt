VoxCheck ФЕЙК: Посадовці повинні нести кримінальну відповідальність за цифрову трансформацію Твердження, наведені у відео, не мають офіційних підтверджень 1553 , Липень 20, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюють відео про те, що цифрова трансформація, паспорти імунізації COVI-PASS та розпорядження Кабінету Міністрів про збільшення електромагнітних випромінювань несуть потенційні загрози для населення України. Утім, дана інформація не підкріплена офіційними даними. Нижче розбираємо неправдиві факти з відео. «Задуми, які відправляються в рамках проектів “Цілі сталого розвитку”, “ID-2020”, “Кліматичний нейтралітет” і все інше, вигадане психопатами світовими, на мою думку, тому що воно суперечить здоровому глузду, суперечить фактам, суперечить законам і Конституції України». Думка Лідії Гончаренко щодо перерахованих нею проектів є хибною. Цілі сталого розвитку — це загальні заклики до дій, спрямованих на боротьбу із бідністю у світі, захист планети, екології, ресурсів, становлення миру тощо, які мають виконувати країни-учасники ООН. У 2015 році Генеральна асамблея ООН затвердила їх на період до 2030 року. Дані цілі ставлять за мету зокрема позбутися бідності й голоду у світі, досягти високого рівня охорони здоров’я та освіти, сприяти економічному зростанню тощо. Ініціатива ID2020 просуває введення електронних паспортів, зокрема для людей, які мають труднощі із посвідченням особи. Таким чином, дана технологія дає можливість кожному довести свою особистість, що є одним з основних і загальних прав людини. План кліматичного нейтралітету, прийнятий Європейською комісією до 2050 року, має на меті встановити економіку з нульовими викидами парникових газів. Цей план лежить в основі Європейської зеленої угоди та відповідає зобов’язанням ЄС щодо глобальних кліматичних дій відповідно до Паризької угоди. «Вже інформація знову на ВООЗ виставлена про паспорти COVI-PASS, паспорти імунізації. Ну раніше такий паспорт був скоту, зараз вони намагаються втілити паспорт такий в більшості світу». VoxCheck вже писав про паспорти імунізації COVI-PASS у цьому матеріалі. У свою чергу ВООЗ не давала жодних коментарів щодо підтримки введення COVI-PASS у різних країнах. А проводити зараз аналогії між маркуванням тварин та людей не має жодного сенсу. «ВООЗ – це дуже сумнівна організація. По-перше, це тільки організація, яка ні за що не несе відповідальність.   Всі ті стандарти, які зараз намагається втілити (ВООЗ – ред.) вони є протигуманними, вони абсолютно не відповідають нормам, нашим українським, традиційним». Всесвітня організація охорони здоров’я (ВООЗ) – спеціалізована установа ООН, до складу якої входять 194 країни-члени. До основних цілей ВООЗ належить покращення здоров’я людей у всьому світі, боротьба із захворюваннями, у тому числі інфекційними, такими як грип та ВІЛ, а також неінфекційними захворюваннями, такими як рак та серцеві захворювання. Крім цього під час проведення досліджень у сфері охорони здоров’я ВООЗ бере на себе низку зобов’язань. Так, наприклад, вона є відповідальною за встановлення таких механізмів управління дослідженнями в галузі охорони здоров’я, які забезпечать суворе дотримання належних наукових норм та стандартів та захист людей, що беруть участь у цих дослідженнях. Зобов’язання ВООЗ відповідають як глобальному так і національному рівневі країн. «Немає ніяких медичних висновків, але вони намагаються збільшити електромагнітне випромінювання в законодавчому рівні, начебто. Хоча згідно Конституції ст. 28, ніхто не має права проводити досліди над населенням України. Тому ми зауважимо, що вони діють як злочинці». Ніхто не проводить над українцями досліди. Збільшення граничних норм електромагнітного випромінювання планується для приведення їх у відповідність з нормами ЄС у рамках Угоди про Асоціацію. «Компанія Ericsson, яка втілює технологію 5G має 100% іноземне фінансування, і ця компанія ще не надала висновків, що система 5G, їх випромінювання не шкодить здоров’ю людей, тваринам, і навіть майну». Найбільша частка у фінансування компанії Ericsson належить Швеції. У 2019 році вона становила 44,32%. Крім цього відносно великі частки мають США (25,83%), Великобританія (5,68%), Норвегія (4,71%) та Німеччина (1,56%). На сайті компанії Ericsson зазначається, що експертні групи та органи охорони здоров’я разом із ВООЗ, переглянувши наявні наукові дослідження, не виявили жодних негативних наслідків для здоров’я, пов’язаних із впливом радіохвиль. Це підтвердили й дослідження Міжнародної комісії з захисту від випромінювання, яка визначає 5G-сигнал як безпечний. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-posadovtsi-povinni-nesti-kriminalnu-vidpovidalnist-za-tsifrovu-transformatsiyu/