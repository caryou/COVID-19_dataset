VoxCheck НЕПРАВДА: У США кількість смертей від COVID-19 менша, ніж від сезонного грипу Смертність у США від нового коронавірусу вища, ніж від сезонного грипу 1609 , Вересень 17, 2020 Автор: Колектив авторів Перевірка фейків у рамках партнерства з Facebook У мережі поширюється інформація про те, у США смертність від COVID-19 нібито суттєво менша, ніж від сезонного грипу. До того ж, офіційний показник нібито штучно завищений і насправді становить не 180 тис. осіб, а лише 30 тис. Проте, усе це – неправда. Схожі фейки вже спростовували іноземні незалежні фактчекери, зокрема, зі Snopes та FactCheck.org. На відео показники смертності від сезонного грипу у світі завищені. Згідно з даними ВООЗ, щорічна смертність від грипу у світі коливається від 290 тис. до 650 тис. У США за перше півріччя 2020 року померло більше, ніж за за перше півріччя 2018 року. Автор хибно стверджує, що протягом січня-червня 2018 року в США померло приблизно 1,06 млн людей, а це начебто на 270 тис. більше, ніж за цей же проміжок у 2020 році. Однак, за даними Центру контролю та профілактики захворювань США, показники за 2018 рік становлять близько 1,1 млн за перше півріччя 2018 року та майже 1,7 млн за перше півріччя 2020 року. Як зазначає Центр контролю і профілактики захворювань, смертність вище прогнозованих показників пов’язана з COVID-19. Показники смертності від COVID-19 у США не завищені. За даними Центру контролю і профілактики захворювань (СDC), 6% американців, які мали COVID-19, померли виключно від нього. Однак, згідно з даними сертифікатів про смерть у США, у 94% людей, які померли із діагностованим коронавірусом, COVID-19 був вказаний як основна причина смерті (underlying cause of death). Відповідно до визначення ВООЗ, основна причина смерті – це “хвороба чи травма, яка розпочала ланцюг смертельних процесів, що призвели безпосередньо до смерті”. Тобто, смерть при наявності COVID-19 у 6% випадків спричинена виключно цим захворюванням, а в 94% випадків тим, що COVID-19 став тією хворобою, яка запустила летальні процеси в організмі, але не безпосередньо вбила людину. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-u-ssha-kilkist-smertej-vid-covid-19-mensha-nizh-vid-sezonnogo-gripu/