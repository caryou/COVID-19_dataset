VoxCheck МАНІПУЛЯЦІЯ: Ізраїльські лікарі заявили, що носити маски надворі небезпечно Носити маски надворі безпечно, водночас варто дотримуватися соціальної дистанції та правил гігієни 1010 , Червень 22, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Фейсбук У мережі поширюється публікація, про заяву ізраїльських лікарів щодо небезпеки носіння масок. Ця “новина” перепубліковується на різних сайтах із початку квітня і кожного разу видається як актуальна. Коментуємо зміщені акценти та неактуальну інформацію. Теза 1. Ізраїльські лікарі заявили, що носити маски надворі небезпечно. Ізраїльських лікарів багато і в кожного/кожної з них може існувати своя позиція. Натомість, у рекомендаціях ВООЗ від 6 квітня зазначається, що носіння масок здоровими людьми у публічних місцях може сприяти зменшенню передачі вірусу під час “досимптомної” стадії захворювання. Водночас, ВООЗ наголошував на ризиках самозараження при неправильному використанні масок, розвитку проблем з диханням, фальшивого відчуття безпеки, а з цього – недотримання соціальної дистанції та правил гігієни. Таким чином, носіння масок за умови дотримання відповідних правил їхнього використання не є небезпечним. Із 12 квітня носіння маски при виході з дому в Ізраїлі є обов’язковим. Теза 2. Ізраїльська організація “Мидаат” вважає, що носіння масок може принести більше шкоди, ніж користі. Таку заяву організація, справді, робила. Утім, основний посил заяви – не про шкоду носіння масок як таких, а про те, що носіння масок може викликати у людей відчуття безпеки та ігнорування соціальної дистанції та правил гігієни. Про аналогічні ризики застерігала і ВООЗ. Теза 3. Здоровим людям радять носити маски лише при догляді за хворими на COVID-19. Ця теза відповідала дійсності до 5 червня 2020 року. Утім, 5 червня ВООЗ оновила рекомендації по носінню масок. Так, маски варто одягати для захисту здорових людей (при контакті з потенційно інфікованими), а також інфікованим (для запобігання подальшої передачі). У публічних місцях рекомендують одягати немедичні маски (маски з тканини). VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/manipulyatsiya-izrayilski-likari-zayavili-shho-nositi-maski-nadvori-nebezpechno/