VoxCheck ФЕЙК: Через коронавірус Україна втратила «безвіз» Неправда, норма безвізового в’їзду до країн Шенгенської зони досі залишилася, хоча поки нею скористатися не можна 821 , Травень 29, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюють зображення з ідентичним текстом – про норму безвізового в’їзду до Європи. «Коронавирус в считанные дни уничтожил единственное достижение Майдана – безвиз. Вирус наглядно продемонстрировал, какая же это мелкая ерунда – безвизовые поездки в Европу. Раз! И нет их». Паралельно, такі тези та скріншоти ідентичного твіта активно поширювали і російські сайти, заборонені в Україні, наприклад «Русская весна». Утім, така заява не відповідає дійсності. По-перше, українці досі мають право на безвізовий в’їзд до країн Шенгенської зони, але поки цим правом користуватися не можуть. Європейська комісія для попередження поширення вірусу тимчасово заборонила в’їзд, якщо подорож необов’язкова, для громадян країн не Європейського Союзу, окрім Ісландії, Ліхтенштейну, Норвегії та Швейцарії. Заборона не діє на невідкладні поїздки. Туристичні подорожі, на які поширюється безвіз, відносяться до необов’язкових. Так, безвіз продовжує діяти, але «Шенген» тимчасово взяв паузу для боротьби з вірусом. Тимчасово заборонені туристичні авіаперельоти та поїздки за кордон рейсовим транспортом. Це відбувається через пандемію коронавірусу і стосується будь-яких країн, а не тільки країн Шенгену. До прикладу, Україна має взаємний безвізовий режим із Грузією і туди на даний момент українці також тимчасово не виїжджають. Тому стверджувати, що Україна втратила безвіз з Європою некоректно. По-друге, підписання угоди про безвізовий режим – це НЕ єдиний позитивний наслідок Революції гідності. Серед інших, наприклад, Угода про Асоціацію з ЄС, в рамках якої відбулося поглиблення інтеграції між Україною та Європейським союзом у сфері торгівлі (запровадження Зони вільної торгівлі), а також політики, культури і безпеки. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцсети фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-cherez-koronavirus-ukrayina-vtratila-bezviz/