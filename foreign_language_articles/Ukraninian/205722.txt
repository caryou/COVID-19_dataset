Суспільство Зали ресторанів та кафе відкриють з 10 червня — МОЗ Павло Калашник 21 травня, 2020 21:30 У межах послаблення карантину з 10 червня влада дозволить відкрити свої зали кафе та ресторанам. Про це повідомляє прес-служба Міністерства охорони здоров’я. Йдеться про ті регіони, де буде вирішено послаблювати карантин. Тобто, як передбачає «адаптивний» карантин, кожен регіон сам вирішуватиме, чи дозволяє епідемічна ситуація це робити. Якщо область вирішує послабити обмежувальні заходи, це відбуватиметься за етапами, які ухвалив уряд. Етапи виходу з карантину для регіонів, яким це дозволятиме підемічна сиутація Фото: МОЗ Вони передбачають, що з 22 травня дозволять: роботу міського, приміського та внутрішньообласного транспорту; роботу готелів (без ресторанів); проводити спортивні змагання до 50 осіб та без глядачів (заходи для понад 50 осіб за погодженням з МОЗ); проводити церковні служби (не більше як 1 особа на 10 м²). З 25 травня: роботу метрополітену; роботу дитячих садочків. З 1 червня: роботу фітнес-центрів (крім групових занять понад 10 людей); діяльність закладів освіти (також не більше 10 людей); роботу міжобласного транспорту. З 10 червня: роботу кафе та ресторанів у приміщеннях (майданчикам просто неба працювати дозволили з 11 травня); роботу закладів культури; повноцінну роботу готелів та хостелів. З 15 червня: авіаперевезення. З 22 травня до 22 червня в Україні діятиме так званий «адаптивний» (локальний) карантин. Це означає, що в разі загострення епідеміологічної ситуації в окремих регіонах, обмежувальні заходи буде посилено саме там, а не по всій країні. Наприклад, Київ планує вже 25 травня відкрити метро. Але є й ті, хто карантин поки не послаблюватиме. Зокрема про це вже оголосили у Рівненській області. читайте також Метро, залізниця, літаки: як і коли Україна відновить транспортне сполучення Як працюватимуть готелі, дитсадки і громадський транспорт: МОЗ оприлюднило попередні правила Менше карантину — більше інфікованих? Як ослаблення коронавірусних обмежень позначилося на кількості випадків зараження Більше про: коронавірус карантин МОЗ України Поділитись: Зараз читають 18 березня 2021, 16:42 У Раді пропонують заборонити пропаганду ідеології «русского мира» та прирівняти її до нацизму 18 березня 2021, 13:52 Не тільки Київ та Львів. Де ще в Україні посилюють карантин? 18 березня 2021, 11:19 Дружини Медведчука й Козака звернулись до Верховного Суду — оскаржують санкції проти себе 18 березня 2021, 09:41 У Києві з 20 березня запроваджують «червону» зону карантину. Що закривається? 18 березня 2021, 06:56 Британські поліцейські патрулюватимуть нічні клуби, щоб захистити жінок від домагань. Ідея сподобалася не всім 18 березня 2021, 05:57 На обкладинку Time вперше помістили трансгендерного чоловіка Показати усе актуальне

article_url: https://hromadske.ua/posts/zali-restoraniv-ta-kafe-vidkriyut-z-10-chervnya-moz