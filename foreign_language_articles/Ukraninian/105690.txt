VoxCheck ФЕЙК: Перші результати тестування вакцини «Moderna» невтішні Випробування вакцини досі тривають, а серйозних побічних ефектів зафіксовано не було 3329 , Травень 26, 2020 Автор: Колектив авторів Перевірка фейків у рамках партнерства з Facebook В українському сегменту Facebook потрапили повідомлення про те, що результати випробування вакцини від COVID-19 фірми «Модерна» насправді досить невтішні. Першоджерелом став допис Роберта Ф. Кеннеді-молодшого в Інстаграмі. Новину підхопили деякі блогери та ЗМІ. Деякі з наведених тез були маніпулятивними. Їх ми і розібрали у цьому матеріалі. Дисклеймер: Критика на адресу «Модерни» пов’язана, переважно, з тим, що компанія повідомила результати випробувань у вигляді прес-релізу, а не як результати дослідження. У прес-релізі не було вибірки даних та деталей випробувань. Через це вчені та лікарі поки що сумніваються у результатах тестування вакцини. Давати точну оцінку якості та результативності проведених випробувань можна буде лише після публікації деталей першої фази тестування. Утім, це не скасовує маніпулятивність тез, які використали автори публікацій дописів та новин у соцмережах та ЗМІ. «Три з 15 піддослідних людей у когорті великої дози (250 мкг) зазнали “серйозних побічних явищ” протягом 43 днів після отримання вакцини». Компанія «Модерна» провела тестування вакцини на 45 людях. Усі 45 учасників тестування були поділені на три групи по 15 людей, які отримали різні дози вакцини: перша група – двічі по 25 мкг, друга група – двічі по 100 мкг, третя група – один раз 250 мкг. У трьох учасників тестування, які отримали найбільшу дозу вакцини, спостерігались побічні симптоми, серед яких лихоманка. Вони швидко минули та не становили загрози здоров’ю чи життю людей. Серйозних побічних ефектів не спостерігалось. Крім того, зазначено ще про одну людину з другої групи, у якої було виявлено еритему 3 ступеня – тобто почервоніння навколо місця введення вакцини. «Модерна не оприлюднила свого клінічного дослідження або робочих даних, але у своєму прес-релізі, який був переповнений нестиковками, визнала, що троє добровольців отримали системні ушкодження 3 класу, визначені FDA як такі, що “перешкоджають щоденній активності та потребують медичного втручання”». При третьому ступені реакції на введення препарату (у цьому випадку вакцини) спостерігається тимчасова неможливість ввести щоденну діяльність або вживання знеболюючих. А от четвертий ступінь реакції на введення препарату характеризується наданням невідкладної медичної допомоги або госпіталізації. Тому теза про «медичне втручання» – перебільшення. «Модерна дозволяла брати участь у дослідженні лише виключно здоровим волонтерам». У цьому немає нічого дивного, адже перший етап випробування будь-якої вакцини зазвичай і починається з тестування на здорових людях. Випробування вакцини на хворих – це другий і третій етап тестування. «Вакцина з такою швидкістю реакцій може завдати серйозних травм 1,5 мільярду людей, якщо її введуть “кожній людині на землі” – поріг, який встановив Гейтс для припинення глобального “карантину”». Робити такі висновки зарано, адже це лише перший етап випробування, за яким не слідує початок масового виробництва вакцини. Після досліджень на липень заплановано масштабні випробування вакцини. А доступна для населення вона може бути не раніше січня наступного року, і лише у разі успішних випробувань. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-pershi-rezultati-testuvannya-vaktsini-moderna-nevtishni/