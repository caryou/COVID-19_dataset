VoxCheck ФЕЙК: Другої хвилі коронавірусу не буде, бо не було першої – це вигадки політиків Перша хвиля COVID-19 реальна, чи буде друга – достеменно невідомо 1574 , Липень 23, 2020 Автор: Колектив авторів Перевірка фейків у рамках партнерства з Facebook У мережі поширюється інформація, що другої хвилі коронавірусу не буде, оскільки не було й першої, а пандемія – це фейк і вигадка політиків. Проте, це не так. Спростовуємо основні неправдиві тези таких дописів: Пандемії, як і першої хвилі коронавірусу не було, це все придумали для того, щоб посіяти паніку та контролювати людей. У світі зафіксовано вже понад 14,5 млн випадків зараження COVID-19 у більше, ніж 200 країнах та територіях, а станом на дату виходу відео Паскова (10 липня) ця кількість становила трохи більше 12 млн. Зважаючи на такі показники, стверджувати, що пандемія є вигадкою, – алогічно. Підтверджень тому, що пандемію та карантин придумали, щоб контролювати людей, немає. Обмежувальні заходи вводилися, щоб знизити навантаження на медичну систему та уникнути великої кількості жертв у разі неконтрольованого поширення вірусу. Детальніше про їх ефективність ми вже писали, наприклад, тут і тут. Для першої хвилі приготували слабкий вірус, а другої хвилі можуть приготувати і більш агресивний вірус, можливо придумати версію чуми чи малярії. Вірус не приготували. Більшість вчених, а також ВООЗ схиляються до думки, що вірус виник внаслідок природної мутації і перейшов до людей від тварин. Це підтверджують і новіші дослідження зразків нового коронавірусу. Предметом дискусії і подальших досліджень залишається лише питання, чи визначені усі тварини, що сприяли мутації вірусу. У той же час, немає жодних наукових підтверджень штучного походження коронавірусу. До того ж, автор протирічить сам собі. Спочатку він стверджує, що пандемія видумана, а потім, що вірус все-таки існує, але штучно створений. ПЛР-тестам на коронавірус не можна довіряти. Це підтверджує випадок в Танзанії. Як повідомляє BBC, за ініціативою президента Танзанії до лабораторії направили деякі підставні зразки – наприклад, відібрані з птахи і кози, – яким приписали людські імена. Результати виявилися позитивними. Попередні звинувачення лунають в сторону виробника тестів, які спростовує місцевий Центр контролю захворювань. У країні зараз триває розслідування цього випадку. Тому некоректні результати досліджень в одній країні не означає, що довіряти не можна усім ПЛР-тестам. ВООЗ наклала обмежувальні заходи на весь світ. ВООЗ не накладає обмежувальні заходи і не змушує їх застосовувати , а лише публікує рекомендації та критерії, на які можна орієнтуватися щодо того, чи вводити або продовжувати країнам певні обмеження. Рішення щодо жорсткості та характеру обмежувальних заходів — повна прерогатива урядів країн. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-drugoyi-hvili-koronavirusu-ne-bude-bo-ne-bulo-pershoyi-tse-vigadki-politikiv/