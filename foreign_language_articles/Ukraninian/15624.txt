VoxCheck ФЕЙК: Поляків примусово вакцинуватимуть від коронавірусу У дописі вибірково цитують статтю із польської газети, маніпулюючи окремими цитатами 541 , Листопад 29, 2020 Автор: Колектив авторів Перевірка фейків у рамках партнерства з Facebook Мережею поширюють статтю, у якій припускається, що поляків будуть вакцинувати від коронавірусу примусово. Автори доходять до такого висновку, вибірково цитуючи статтю польської газети Rzeczpospolita. Однак в оригінальному матеріали йдеться про те, чи взагалі можливо за законодавством Польщі та Європейського Союзу зробити вакцинацію примусовою. Експерти дають різні оцінки — деякі категорично стверджують, що без згоди людини це неможливо. Наприклад, у статті, перекладеній українською, цитата професора Варшавського університету Ришарда Піотровського наводиться неповністю. У коментарі для Rzeczpospolita він заявляє, що людину не можна змусити пройти лікування, зокрема вакцинацію. На думку юриста Еви Рутковської, для того, аби провести примусову вакцинацію, взагалі необхідно приймати спеціальний акт та визначити права людей, що повинні будуть зробити щеплення. Однак, за її словами, поки не буде доведено, що вакцина абсолютно безпечна, процедура вакцинації має бути лише добровільною. В українському перекладі статті цю фразу перекручують: зазначається, що «фахівці стверджують, що наявні ліки не надто досліджені, мовляв, глибше їх дослідити немає часу». Польські журналісти натомість наводять експертний висновок професора Варшавського університету про те, що вакцину схвалять тільки у тому випадку, коли вона буде належним чином вивчена та випробувана. Відповідальність за будь-які побічні ефекти нестиме фармацевтичний концерн та Державне казначейство. Також юристи в коментарях для польського видання неодноразово посилаються на Конституцію Польщі, зазначаючи, що обов’язкову вакцинацію зможуть ввести, тільки якщо це не порушуватиме право свободи вибору людини. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-polyakiv-primusovo-vaktsinuvatimut-vid-koronavirusu/