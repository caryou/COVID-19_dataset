VoxCheck НЕПРАВДА: Вакцини небезпечні, вони призводять до аутизму та онкології Вакцинація попереджує розвиток онкозахворювань та не пов’язана з аутизмом 1621 , Червень 24, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook Мережею поширюється відео, де казахська лікарка-гомеопат Діна Бакіна на різних прикладах стверджує, що вакцини згубно впливають на організм людей і тварин. Діана Бакіна подекуди використовує правдиві твердження, а потім на їхньому фоні робить неправдиві висновки або стверджує те, що не відповідає дійсності. Коментуємо наведені аргументи та пояснюємо, чому прикладів, які наводить спікерка, недостатньо для будь-яких висновків про небезпеку вакцин. Думка 1. Вакцини, як і інші препарати, мають побічні ефекти (правда). → У певних випадках вакцини небезпечно призначати дітям (правда). → Серед побічних ефектів вакцин – зниження імунітету, алергічні реакції, аутизм (частково неправда). Помірні побічні ефекти після вакцинації – це нормально. Вакцини можуть викликати підвищення температури або біль і почервоніння у місці введення. Легкі реакції проходять протягом декількох днів самостійно. Серйозні, тривалі побічні ефекти зустрічаються вкрай рідко. Як і інші медичні засоби, вакцини можуть викликати алергічні реакції. Відомо, що вакцини, зокрема окремі компоненти вакцини, хоча і рідко, але викликають серйозні ускладнення. Утім, навіть після алергічної реакції після вакцинації важко встановити, чи алергічну реакцію викликала вакцина чи інший чинник. Через вік, стан здоров’я чи інші фактори деяким людям не можна вакцинуватися взагалі або необхідно чекати, перш ніж вакцинуватися. Для різних вакцин є свої протипоказання до вакцинації, тому перед кожною вакцинацією необхідно консультуватися з лікарем. Вакцинація не послаблює імунітет. Вакциновані діти не мають більшого ризику інших інфекцій (інфекцій, які не запобігаються вакцинами), ніж невакциновані діти. Одночасна вакцинація декількома вакцинами також не послаблює імунітет. Зв’язку між вакцинами та аутизмом не виявлено. Складові вакцин не призводять до аутизму. Думка 2. Дитині провели вакцинацію від КПК та поліо, а через 4 місяці у дитини виявили онкологію. → Хоча це не можна довести, але вакцинація спричинила онкологію. Ця думка є прикладом підтверджувального упередження. Спікерка вірить у те, що вакцини та онкозахворювання пов’язані, тому в ситуації, коли у дитини виявили онкологію, спікерка приписує вину вакцинам, хоча і сама говорить, що «це не можна довести». Вакцини не спричиняють онкологічні захворювання. До того ж є і вакцини, які запобігають розвитку онкологічних захворювань, спричинених, наприклад, вірусом папіломи людини або вірусом гепатиту B (HBV). Думка 3. Професорка Аманджолова довела у експерименті на кроликах, що вакциновані (БЦЖ, АКДП, АДП, АП) кролики втрачають здатність до репродукції. Це саме стосується і людей. Дослідження професорки Аманджолової у надійних наукових джерелах ми не знайшли. Так само ми не знайшли підтвердження впливу БЦЖ, АКДП, АДП та АП вакцин на репродуктивну функцію людини. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/nepravda-vaktsini-nebezpechni-voni-prizvodyat-do-autizmu-ta-onkologiyi/