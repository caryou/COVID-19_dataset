VoxCheck ФЕЙК: Показники смертності від Covid-19 перевищені у 20 разів: результати тестування в Нью-Йорку Результати дослідження є попередніми та нерепрезентативними 3558 , Червень 3, 2020 Автор: Колектив авторів Перевірка фейків у рамках партнерства з Facebook У мережі поширюють повідомлення, що коронавірус – це афера, організована Китаєм, а смертність від COVID-19 завищена в 20 разів. Такі висновки автори зробили на основі тестування на наявність антитіл до нового коронавірусу 3 тисяч мешканців у штаті Нью-Йорк. У 14% протестованих було виявлено антитіла до коронавірусу. Відповідно до цих показників рівень смертності становить 0,5%. Утім, висновками дослідження маніпулюють. По-перше, 3 тисячі протестованих – це лише ті, хто відвідували магазини, але не ходили на роботу. Тому наразі результати тестування не є репрезентативними, бо варто враховувати більше груп населення. По-друге, Губернатор штату Нью-Йорк наголошує, що кількість загиблих може бути недооцінена. До 15 500 підтверджених загиблих у зв’язку з COVID-19 (станом на 23 квітня) входять лише люди, що були госпіталізовані чи перебували у будинках престарілих. В той час, як статистика смертності у зв’язку з COVID-19 серед усіх інших ще має бути зібрана. До того ж, Губернатор під час презентації цього дослідження також наголошував, що це лише попередні висновки. Приймати будь-які рішення на основі цих даних надто рано. Як і стверджувати, що офіційна смертність завищена у 20 разів. По-третє, проблеми, пов’язані з тестуванням поки що не дозволяють використовувати ці дані для висновків щодо загального рівня летальності COVID-19. Тому варто також розглядати статистику «надлишкової смертності», яка показує, наскільки загальна смертність під час пандемії відрізняється від середнього рівня по країні за попередні роки. Так у місті Нью Йорк, з 15 березня по 9 травня, було зареєстровано на 23 500 більше смертей серед населення, порівняно з середніми показниками попередніх років для міста, що коливалися в межах 1200 осіб. 86% з цих «надлишкових смертей» (20 100 осіб) – це зареєстровані загиблі від COVID-19. По-четверте, наявність антитіл до нового коронавірусу не є гарантією набуття стійкого імунітету, оскільки, існує можливість повторного зараження людей, які вже перехворіли COVID-19. І по-п’яте, доказів, що коронавірус – це китайська або ж будь-чия афера немає. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-pokazniki-smertnosti-vid-covid-19-perevishheni-u-20-raziv-rezultati-testuvannya-v-nyu-jorku/