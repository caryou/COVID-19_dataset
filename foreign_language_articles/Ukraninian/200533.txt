VoxCheck ФЕЙК: Пандемія нового коронавірусу фейкова, а обмеження застосовують для збагачення окремих осіб Пандемія коронавірусу реальна, а мета обмежень – зменшити навантаження на медичну систему 4199 , Травень 27, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі дуже часто поширюються дописи, що пандемія – фейкова, а новий коронавірус не є небезпечним. Спростовуємо основні маніпулятивні тези: «Коронавірус COVID19 – фейкова пандeмія, яка роздута ВООЗ, що контролюється Білом Гейтсом, Марком Цукербергом, сім’єю Клінтонів, Джорджом Соросом через ЗМІ та інтернет мережами». Пандемія нового коронавірусу реальна. У світі вже 5,3 млн інфікованих та 342 тисячі померлих. Тези щодо контролю Гейтсом, Цукербергом, Клінтонами, Соросом чи будь-якими іншими впливовими людьми нічим не підтверджені. «Коронавірусні інфекції відомі людству давно і нічим не відрізняються від звичайних сезонних захворювань, а СOVID-19 не відноситься до особливо небезпечних інфекцій». Справді, існує багато інших коронавірусів. Загалом їх майже пів сотні — і 7 з них людські. Про це ми писали раніше. Але SARS-CoV-2 – це новий коронавірус. Через відносно невисокий рівень летальності та наявність тестування, окремі країни не відносять новий коронавірус до особливо небезпечних. Наприклад, Великобританія виключила SARS-CoV-2 зі списку інфекційних хвороб з важкими наслідками, у якому знаходяться інфекційні захворювання зі значно вищим рівнем летальності (такі як Ебола з летальністю близько 50%, SARS – 11% та інші). Втім, небезпека нового коронавірусу полягає насамперед у рівні його заразності та відсутності ефективного лікування. Показник R0, що показує заразність вірусу, для SARS-CoV-2 значно вищий, ніж при звичайних ГРЗ (для сезонного грипу цей показник складає 1,3; для нового коронавірусу – 1,4-2,5). Більш заразний вірус при відсутності вакцини та ефективних засобів лікування і профілактики схильний поширюватися масово і неконтрольовано, швидко перевантажуючи систему охорони здоров’я та перетворюючи навіть маленький відсоток смертності на значну кількість жертв. «Ціль – збагачення тих, хто це все замутив» Пандемія COVID-19 виникла внаслідок природної мутації вірусу та його швидкого поширення. Наукових підтверджень, що її хтось «замутив» немає. Основна ціль обмежувальних заходів – зменшити навантаження на медичну систему, яка може не впоратися з різким збільшенням хворих під час епідемії. Важливо стримати темпи поширення вірусу і, відповідно, знизити смертність від нього. Про це ми вже писали. Наприклад, одне з перших досліджень, що оцінює вплив карантинних обмежень на динаміку смертності від COVID-19 в Каліфорнії, США, робить висновок, що ранні та жорсткі заходи ізоляції дозволили скоротити захворюваність у 7,4-12 разів, а смертність – у 3,3-9,2 рази. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-pandemiya-novogo-koronavirusu-fejkova-a-obmezhennya-zastosovuyut-dlya-zbagachennya-okremih-osib/