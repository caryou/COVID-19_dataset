VoxCheck ФЕЙК: Коронавірус – звичайне респіраторне захворювання, а влада навмисне нагнітає психоз Неправда, коронавірус небезпечніший за звичні ГРЗ, а мета обмежувальних заходів – уповільнення епідемії 4863 , Травень 15, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook Російський професор і доктор медичних наук Ігор Гундаров дав інтерв’ю виданню «Свободная пресса», присвячене COVID-19. Уже за деякий час статтю на його основі опублікувало видання «Народний Оглядач». В інтерв’ю професор розповів про те, що спалах COVID-19 — це банальний спалах гострого респіраторного захворювання. Але влада та ЗМІ залякує людей, чим підриває їхній імунітет. І це неправда. Спалах COVID-19 викликаний новим коронавірусом, а обмежувальні заходи вводять, щоб стримати темпи поширення вірусу та зменшити навантаження на медичну систему. Ми детально розібрали ці та інші фейки, які пролунали в інтерв’ю російського професора. Коронавірус — це банальний спалах гострого респіраторного захворювання, який нічим не відрізняється від попередніх спалахів. Твердження неправильне, принаймні, із двох причин. По-перше, R0, який вказує, наскільки заразним є вірус, коронавірусу помітно вищий, ніж при звичайних ГРЗ. Наприклад, для грипу цей показник складає 1,3; для нового коронавірусу – 1,4-2,5. По-друге, більш заразний вірус при відсутності вакцини та ефективних засобів лікування і профілактики схильний поширюватися масово і неконтрольовано, перетворюючи навіть маленький відсоток смертності на значну кількість жертв що й становить його основну небезпеку відносно звичайних спалахів ГРЗ (наприклад, сезонного грипу). Влада навмисно нагнітає психоз навколо коронавірусу. Обмежувальні заходи по всьому світу вводять для досягнення кількох цілей. По-перше, необхідно зменшити навантаження на медичну систему, яка може не впоратися з різким збільшенням хворих під час епідемії. Детальніше про це ми розповідали у нашому попередньому матеріалі, присвяченому фейкам Андрія Козака. По-друге, важливо стримати темпи поширення вірусу і, відповідно, знизити смертність від нього. Наприклад, одне з перших досліджень, що оцінює вплив карантинних обмежень на динаміку смертності від COVID-19 в Каліфорнії, США, ранні та жорсткі заходи ізоляції дозволили скоротити захворюваність в 7,4-12 разів, а смертність – в 3,3-9,2 рази. Обмежувальні заходи можуть відрізнятися у кожній країні в залежності від її власної епідеміологічної ситуації та спроможності системи охорони здоров’я впоратися з потоком пацієнтів Загальний рівень смертності в Італії на час епідемії не змінився. Це неправда. Під час епідемії загальна смертність в Італії зросла більш ніж в два рази. Для порівняння, за період з 1 по 21 березня 2019 року померло 8054 осіб (383 людини на день), а за аналогічний період 2020 року – 16216 (772 померлих на день). Причиною швидкого поширення та летальності COVID-19 є стрес, який викликає падіння імунітету. Стрес дійсно негативно впливає на імунітет, як і ряд інших факторів. Однак, потрібно дивитися «при інших рівних». Якщо при тому ж самому рівні стресу в суспільстві, наявність коронавірусу спричиняє більше смертей, то проблема також у вірусі, а не лише у факторах, що знижують загальний імунітет і збільшують сприйнятливість людей до інфекцій та вірусів. Причина швидкого поширення нового коронавірусу – рівень його заразності, що є вищим, ніж, наприклад, у сезонного грипу, а також відсутність вакцини та ефективних засобів лікування і профілактики. Що таке епідемія? Це – масове збільшення захворюваності, що перевищує якийсь допустимий рівень. Але ж цього рівня ніхто не назвав. Тоді чому кажуть про пандемію? Епідемією вважають виявлення у громаді чи регіоні випадків захворювання, які явно перевищує звичайну кількість. Поріг, після якого поширення захворювання вважають епідемією, залежить від збудника, розміру та типу популяції, попереднього досвіду чи відсутності досвіду протидії захворюванню. Новий коронавірус підпадає під останню ознаку для клисифікації захворювання як епідемії, тому «допустимого рівня» називати було не потрібно. Пандемія – це епідемія, яка відбувається по всьому світу або ж охоплює велику кількість території, перетинаючи державні кордони та вражаючи значну кількість людей. Й 11 березня через те, що нове захворювання, COVID-19, поширилося у світовому масштабі, ВООЗ оголосила його пандемію. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/fejk-koronavirus-zvichajne-respiratorne-zahvoryuvannya-a-vlada-navmisne-nagnitaye-psihoz/