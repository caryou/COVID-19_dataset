VoxCheck НЕПРАВДА: Пандемії немає, а COVID-19 вражає лише старих і хворих Пандемія реальна, а COVID-19 може важко протікати і у молодих та здорових людей 1481 , Вересень 11, 2020 Автор: Колектив авторів Перевірка фейків у рамках партнерства з Facebook У мережі поширюється інформація, що коронапсихоз тримається на міфах про нереальну пандемію, не страшний коронавірус, що вражає лише старих людей, а маски абсолютно неефективні для боротьби проти COVID-19. Проте, це не так. Пандемія реальна. Чіткого визначення пандемії у ВООЗ немає. Утім, є опис, що таке пандемія, із якого можна тлумачити значення терміну. Так, пандемія — це епідемія, що охоплює більшість країн світу і/або поширюється у міжнародних масштабах, вражаючи значну кількість людей. Варто розуміти, що «пандемія» не говорить про серйозність захворювання, а лише про те, наскільки хвороба поширена. Враховуючи, що вірус почав стрімко поширюватись, а ліків та вакцини від COVID-19 немає досі, 11 березня ВООЗ оголосила пандемію. Тоді було понад 118 тисяч підтверджених випадків захворювання та понад 4 тисячі смертей. До того ж, ВООЗ приймає рішення на основі рекомендацій спеціалістів. Ситуація в Італії була надзвичайно складною. Військові вантажівки в Бергамо, Італія справді забирали труни з тілами померлих за межі міста через нестачу місць в моргах та в крематоріях. За даними звіту державної італійської організації EpiCentro — 99,2% (у віці 60-69 років) та 82% (у віці до 49 років) людей, які померли і мали позитивний тест на SARS-CoV-2, померли безпосередньо від COVID-19. В Італії надлишкова смертність у березні 2020 року становила 15 тисяч смертей, а у квітні 2,5 тисячі смертей. Багато людей не отримали належної допомоги або навіть результатів тесту на COVID-19 через надмірне навантаження на медичну систему. Крім того, у семи найбільш постраждалих регіонах Італії за перший місяць з початку спалаху COVID-19, показники щоденної смертності втричі перевищували «нормальні» середні показники смертності за попередні 5 років. Деякі італійські вчені звертають увагу, що кількість аномальних смертей в різних регіонах Італії збільшилась у 4-10 разів за час пандемії коронавірусу. Порівнювати смертність від коронавірусу та з інших причин, зокрема, від алкоголю і тютюну, некоректно. Некоректно порівнювати смертність від неінфекційних хвороб та факторів, які залежать від середовища, способу життя чи індивідуальних особливостей людини з інфекційними і вірусними хворобами, які передаються від людини до людини. Без вакцини чи ефективних засобів лікування коронавірус здатен поширюватися масово і неконтрольовано, в той час, як смертність від негативних наслідків тютюнокуріння чи вживання алкоголю є більш сталою в часі і не впливає на ризики смертності серед людей, які не вживають алкоголю чи тютюну. Хворіють COVID-19 і помирають від нього не лише старі люди. Хвороба може протікати з ускладненнями навіть у молодих і здорових людей. У Великій Британії посилені протиепідемічні заходи вводили внаслідок стрімкого поширення вірусу, а не через «всенародний психоз». До того ж, у Великобританії запізно ввели обмеження, тому отримали значні показники смертності. Не лише респіратори й захисні костюми допомагають боротись з COVID-19, а й звичайні маски. Основна функція масок – обмежити поширення вірусу. Вони ефективно запобігають розповсюдженню вірусів. Детальніше про це ми писали тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/nepravda-pandemiyi-nemaye-a-covid-19-vrazhaye-lishe-starih-i-hvorih/