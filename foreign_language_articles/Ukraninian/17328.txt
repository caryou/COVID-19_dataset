VoxCheck МАНІПУЛЯЦІЯ: Смертей від COVID-19 більше там, де раніше вакцинували від грипу Не доведено причинно-наслідкового зв’язку між вакцинацією від грипу та смертями від коронавірусної хвороби 502 , Листопад 27, 2020 Автор: Колектив авторів Перевірка фейків у рамках партнерства з Facebook У мережі поширюють інформацію, що смертей від COVID-19 більше там, де раніше вакцинували від грипу, натякаючи на наявність причинно-наслідкового зв’язку. Утім, причинно-наслідкового зв’язку між вакцинацією від грипу та смертями від COVID-19 не доведено. Маніпуляції походять з хибного трактування дослідження. Першого жовтня у науковому журналі PeerJ, який спеціалізується на біології та медицині опублікували статтю під назвою «Позитивний зв’язок між смертністю від COVID-19 та рівнем вакцинації проти грипу серед людей похилого віку у всьому світі». Назва статті відображає її результати: смертність від COVID-19 серед осіб старше 65 років пов’язана з рівнем вакцинації від грипу. Смертей згаданої групи менше у країнах, де низький рівень вакцинації від грипу, і більше – де високий рівень вакцинації від грипу. Важливо зауважити, що дослідники дивилися лише на на статистичний зв’язок між змінними (кореляцію). Кореляція має місце, коли якісь явища чи процеси стаються одночасно, але не означає, що одне спричиняє інше. Часто такі співпадіння є лише співпадіннями, або ж пояснюються якимось третім фактором, який, наприклад, одночасно впливає і на рівень вакцинації в країні і на смертність від COVID-19. Наприклад, є позитивний зв’язок між кількістю призерів Нобелівскої премії та кількістю споживання шоколаду на рівні країни. Утім, це ніяк не означає, що збільшення призерів Нобелівської премії призводить до збільшення споживання шоколаду, або навпаки – більше споживання шоколаду призведе до більшої кількості нобелівських призерів. Перед основним текстом статті видавці навіть нагадали читачам, що кореляція не обов’язково означає причинно-наслідковий зв’язок, і що виявлення причинно-наслідкового зв’язку є предметом подальших досліджень. Тому неправильно казати, «чим більше кололи, тим більше вмирали». Так само немає пояснення позитивного зв’язку, а вказані у розділі «Дискусія» варіанти (як то зниження неспецифічного імунітету протягом наступних тижнів після вакцинації або ж наявність ад’ювантів у вакцинах) – це лише варіанти для подальших досліджень. Про безпечність ад’ювантів у вакцинах ми вже писали раніше. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/manipulyatsiya-smertej-vid-covid-19-bilshe-tam-de-ranishe-vaktsinuvali-vid-gripu/