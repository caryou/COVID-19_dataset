VoxCheck НЕПРАВДА: Медична маска позбавляє вас можливості отримувати життєво необхідні негативні іони Дана теза не підтверджена жодними фактами 609 , Липень 7, 2020 Автор: Колектив авторів Перевірка фейків у рамках партнерства з Фейсбук У мережі поширюється інформація, що маски завдають величезну шкоду організму. Мовляв, носіння масок перешкоджає отриманню негативних іонів, що призводить до зниження імунітету та опору організму до вірусів і бактерій, а також сприяє розвитку ракових захворювань. Утім, подібні твердження не підкріплені жодними науковими дослідженнями. Пояснюємо нижче, що не так з дописами про негативні іони та маски. Негативні іони – це молекули без запаху та смаку, які ми вдихаємо в певному середовищі. Існує припущення, що як тільки вони потрапляють у наш кровотік, за допомогою біохімічних реакцій починає підвищуватися рівень серотоніну, гормону, який відповідає за настрій та допомагає зняти депресію, стрес та підвищити рівень енергії. Однак у той же час дослідники зазначають, що цьому ще немає поки точних наукових доказів. Є дослідження, які свідчать про те, що негативні іони (NAI) потенційно можуть позитивно впливати на здоров’я людей або тварин та вбивати певні шкідливі мікроорганізми. Однак наразі немає достатньо наукових знань про точні функції негативних іонів, наслідки їхнього впливу на організм людини поки що лише досліджують. Звичайні медичні маски або тканинні, які рекомендують для використання населенням, є безпечними і не несуть ніякої шкоди здоров’ю. Жодних підтверджень тому, що вони пригнічують імунну систему чи викликають певні захворювання немає. ВООЗ рекомендує носити маски у громадських місцях та у місцях скупчення людей, оскільки вони дозволяють стримати швидке розповсюдження вірусу. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-medichna-maska-pozbavlyaye-vas-mozhlivosti-otrimuvati-zhittyevo-neobhidni-negativni-ioni/