VoxCheck ФЕЙК: Від нового коронавірусу вакцинуватимуть примусово Наразі не існує ні вакцини від COVID-19, ні доказів, що вакцинація буде примусовою. 1237 , Травень 30, 2020 Автор: Колектив авторів Перевірка фейків у рамках партнерства з Facebook. На початку квітня користувачі Facebook почали поширювати допис про примусову вакцинацію від коронавірусу. Нібито лікарі інфікують громадян за допомогою тестів на COVID-19, після чого примусово вводять вакцину з нано-чіпом, яка поступово буде вбивати вакцинованого. Це неправда. По-перше, в Україні наразі не проводять масове тестування на коронавірус для всіх громадян. По-друге, вакцини від SARS-CoV-2 ще не існує, а отже немає чим «примусово» вакцинувати людей. По-третє, немає жодних доказів, що вакцинація буде примусовою, коли вакцина з’явиться. Що не так з цією теорією змови в деталях: Твердження про обхід усіх громадян лікарями з поліцейськими для здійснення тестування — безпідставне. Його проходять не всі громадяни, а лише пацієнти з симптомами COVID-19, ті, хто мав контакт з хворими на COVID-19, та особи, що мають підвищені ризики контакту з вірусом, наприклад, медпрацівники, поліцейські, нацгвардійці. Тести на коронавірус не є «зараженими», тому навмисно інфікувати когось ними неможливо. Чому це так та як відбувається тестування на COVID-19 ми вже детально пояснювали у нашому попередньому матеріалі. Немає підстав стверджувати, що вакцини «повільно вбивають людей». До виходу на ринок вакцини проходять кількарівневу перевірку, тому вони є одними з найбезпечніших медичних препаратів, які ми використовуємо. Вакцинація є найбільш ефективним засобом боротьби з розповсюдженням ряду вірусних та інфекційних хвороб. Так, наприклад, завдяки масовій вакцинації, показники летальності від кору у світі в період з 2000 по 2016 рік знизилися на 84%. З вакцинами не вводяться «наночіпи»: це нічим не підкріплена інформація, яка є характерним елементом російської пропаганди. Вакцини від коронавірусу не існує, а отже наразі вакцинація від COVID-19 неможлива. Навіть попри мобілізацію усієї фармакологічної галузі, експерти прогнозують щонайменше рік часу для створення вакцини від COVID-19. Немає підстав стверджувати, що вакцинація буде обов’язковою, коли вакцина з’явиться. Фейк про лікарів-вбивць не новий. Розсилку у Whatsapp з повідомленнями схожого змісту раніше поширили у Росії. А незалежні іноземні фактчекери з Казахстану, де фейк також став популярним, вже встигли його спростувати. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-vid-novogo-koronavirusu-vaktsinuvatimut-primusovo/