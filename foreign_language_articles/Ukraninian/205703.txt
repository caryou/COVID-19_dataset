VoxCheck ФЕЙК: Пандемія була потрібна для генетичної паспортизації населення Землі Дане твердження відноситься до конспірологічних теорій змови і не має наукових доказів 1353 , Липень 10, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Фейсбук У мережі поширюється інформація про те, що начебто пандемія коронавірусу фейкова і її заздалегідь спланували Університет Джона Хопкінса та Фонд Білла та Мелінди Гейтс. Спростовуємо основні тези, до яких апелює автор. «Выдумывают всё новые и новые, часто противоречащие друг другу утверждения относительно так называемой “пандемии” Ковида-19 и правил поведения во время неё». Пандемія коронавірусу реальна. Пандемія — це епідемія, що охоплює більшість країн світу або дуже велику територію, вражаючи значну кількість населення. Станом на 19 червня (дату публікації відео) в Україні зафіксували 34,9 тис. випадків захворювання, із яких 985 летальних. Кількість випадків у світі на той момент становила понад 8,3 млн., а кількість смертей від COVID-19 – понад 485,6 тис. Наразі (9 липня) у світі виявлено 11,8 млн випадків інфікування коронавірусною хворобою та 544 739 смертей. В Україні станом на 9 липня зафіксовано 51 224 випадки COVID-19, із яких 1327 летальні. Зважаючи на офіційну статистику, приводів ставити під сумнів пандемію COVID-19 немає. Крім цього карантинні заходи у різних країнах вводили, щоб знизити навантаження на медичну систему та уникнути великої кількості жертв у разі неконтрольованого поширення вірусу. Вони допомогли стримати поширення коронавірусу, досягти вирівнювання так званої «пандемічної кривої» захворюваності та знизити кількість смертей. Це підтверджує дослідження, проведене за даними 129 країн світу. Окрім цього карантинні обмеження обгрунтовують тим, що без них зросла б кількість жертв COVID-19, якими є й безпосередньо хворі, й ті, хто не отримав належної допомоги. «Или, например, “бессимптомный вариант” для тех, кто чувствует себя хорошо и болеть вовсе не собирается. “Вы чувствуете себя хорошо, ничего не болит? Хм, это подозрительно! У вас явные признаки заболеваемости коронавирусом! Звоните в скорую!”» На початку березня у ВООЗ зазначали, що 80% інфікованих, дійсно можуть переносити хворобу у легкій чи безсимптомній формі. Наразі на основі моделювань експерти ВООЗ підрахували, що до 40% інфікованих можуть бути безсимптомними. У той же час, складно визначити точну кількість людей, які переносять захворювання безсимптомно. При цьому, основна загроза полягає у тому, що безсимптомні хворі можуть інфікувати інших людей, що призведе до спалаху захворюваності та перевантаження медичної системи. «Событие 201 — это пандемические учения, проведённые университетом Джонса Хопкинса 18 октября 2019 года при участии Фонда Билла и Мелинды Гейтс и Всемирного экономического форума». Автор використовує дану тезу у якості підтвердження конспірології навколо коронавірусної хвороби. Центр безпеки охорони здоров’я імені Джона Гопкінса в партнерстві зі Всесвітнім економічним форумом та Фондом Білла і Мелінди Гейтс справді проводили захід «Event 201» у жовтні 2019 року. Мета заходу, у якому взяли участь провідні медичні працівники, керівники бізнесів та держав, – імітація глобальної пандемії. У той же час, незважаючи на збіги, немає підстав вважати, що поточна пандемія коронавірусу безпосередньо пов’язана з «Event 201». Наявні віруси постійно мутують в природі. Через надмірне втручання людини в дику природу, завжди існує ймовірність виникнення нового штаму вірусу, який набуде властивість передаватися людині. Тому моделювання пандемій до їх настання чи підготовка до них є цілком обгрунтованими. Крім цього пандемію COVID-19 ніхто не передбачав. Фейкові новини навколо заходу “Event 201” вже спростовували незалежні фактчекери з USA Today та Politifact. «Билл Гейтс хочет сократить население в мире». Дане твердження є маніпулятивним. У 2010 році під час свого виступу на TedTalks Білл Гейтс висловив припущення, що вакцини сприятимуть скороченню приросту населення, а не його кількості. Схожу тезу ми вже перевіряли раніше. «Фонд Рокфеллера, фонд Билла и Мелинды Гейтс рассчитывали на массовую вакцинацию от некоего страшного заболевания, на то, что все страны предпочтут закрыться от внешнего мира». Фонд, заснований Біллом та Меліндою Гейтс, а також фонд Рокфеллера справді інвестують кошти у виробництво вакцин. Утім, доказів того, що вони використовують це у своїх інтересах або хочуть заробити на вакцинах, немає. Про це VoxCheck вже неодноразово писав, зокрема тут і тут. «В мире будут вводить генетические паспорта, с помощью которых можно будет узнать о человеке абсолютно всё». Існує ініціатива ID2020, яка просуває введення електронних паспортів, зокрема для людей, які мають труднощі із посвідченням особи. Однак вона виступає за надання повного доступу до персональних даних не державам чи компаніям, а винятково людині, і не передбачає втрати статусу людини чи необмежене зчитування з неї усієї інформації. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-pandemiya-bula-potribna-dlya-genetichnoyi-pasportizatsiyi-naselennya-zemli/