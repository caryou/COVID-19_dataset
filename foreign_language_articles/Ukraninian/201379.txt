VoxCheck НЕПРАВДА: Навіть за розрахунками ВООЗ коронавірусом інфіковані всі Вірус поширюється поступово, і немає доказів, що ним інфіковані всі 351 , Листопад 18, 2020 Автор: Колектив авторів Перевірка фейків у рамках партнерства з Фейсбук У мережі поширюють пост, у якому йдеться, що сьогодні коронавірусом вже інфіковане все населення Землі, а отже карантин, маски та інші обмежувальні заходи — марні. Пояснюємо, чому тези автора хибні. Хибна теза 1. ВООЗ на початку червня заявляла, що 41% населення Землі інфіковано, а отже зараз інфіковані всі. Автор стверджує, що станом на початок червня 2020 року коронавірусом SARS-CoV-2 вже було інфіковано 41% населення Землі, а отже станом на дату публікації посту (26 жовтня) мають бути інфіковані всі. Як аргумент наводиться цитата представниці ВООЗ Марії Ван Керкхове, яка у червні повідомляла, що від 6% до 41% населення можуть бути безсимптомними носіями коронавірусу. Однак зі слів Керкхове некоректно робити висновок, що 41% населення Землі вже інфіковані. Йшлося лише про те, що до 41% усіх людей, що заражаються коронавірусом, можуть бути безсимптомними носіями, а в решти населення проявлятимуться симптоми. Насправді вірус продовжує поширюватися, та ним заражаються насамперед ті, хто ще не був інфікований раніше чи не виробив імунітет від SARS-CoV-2 або не має так званого «перехресного імунітету». «Перехресний імунітет» передбачає, що імунні клітини людини реагують на новий коронавірус і забезпечують частковий або повний імунітет через те, що людина раніше перенесла захворювання, спричинене подібними коронавірусами. Станом на 16 листопада 2020 року, згідно з офіційними даними, у світі було виявлено понад 54 млн випадків зараження SARS-CoV-2 і понад 1,3 мільйони смертей. І хоча реальна кількість заражень, ймовірно, є значно вищою (принаймні тому, що не всі інфіковані люди проходять тестування), немає жодних підстав стверджувати, що інфіковано все населення Землі. Хибна теза 2. Оскільки всі інфіковані, то карантин і маски — неефективні; вони лише завдають шкоди здоров’ю, доходам та свободі людей. Низка досліджень показують, що введення загального маскового режиму допомагає знизити швидкість поширення SARS-CoV-2 до 40%. Існують також численні дослідження, які підтверджують ефективність заходів соціального дистанціювання у стримуванні поширення вірусу. Попри можливий негативний вплив на психологічне здоров’я та окремі аспекти життя населення та економіку країн, карантинні обмеження вводяться, аби запобігти перевантаженню медичної системи (коли вірус поширюється неконтрольовано, і не всі хворі можуть отримати медичну допомогу). Ми неодноразово спростовували фейки про те, що карантин нібито марний (наприклад, тут і тут) і що маски неефективні чи шкодять здоров’ю (наприклад тут, тут і тут). VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/nepravda-navit-za-rozrahunkami-vooz-koronavirusom-infikovani-vsi/