VoxCheck ФЕЙК: Коронавірус – штучний і не страшніший за грип, а пандемія – це спектакль еліт Пандемія реальна, Covid-19 небезпечніший за грип 1598 , Травень 30, 2020 Автор: Колектив авторів Перевірка фейків у рамках партнерства з Facebook Ми вже неодноразово спростовували тези про те, що коронавірус штучний і не страшніший за грип, а пандемія фейкова. Утім, схожі публікації досі з’являються у мережі. Ось ще один приклад маніпуляцій про новий коронавірус: «Он искусственно созданный и не вызывает той летальности, которая ожидалась». Більшість вчених, а також ВООЗ схиляються до думки, що вірус виник внаслідок природної мутації і перейшов до людей від тварин. Більшість оцінок летальності від коронавірусу коливається в межах 3%, зокрема ВООЗ казала про 3,4%. Так, станом на 30 березня (на дату публікації), летальність від коронавірусу у світі становила 4,7%. Проблема з вимірюванням летальності полягає у тому, що неможливо ідентифікувати усіх хворих – адже частина переносить вірус безсимптомно, а отже їх не включають до статистики інфікованих. Також, різниця в летальності між країнами може залежати від різниці в підходах до тестування. Наприклад, в Італії, на відміну від Німеччини, тестують на COVID-19 людей, які вже померли, виявляючи таким чином більше померлих від COVID-19, яким, за інших умов, вказали б іншу причину смерті. Порівнювати цифри між країнами було б найбільш коректно лише при масовому тестуванні всього населення, а також при однакових підходах до тестування у різних країнах. Тому вчені наголошують, що точно оцінити рівень летальності COVID-19 можна буде після пандемії. Втім, вже зараз можна оцінити значний вплив захворювання на відхилення показників загальної смертності населення від середньостатистичних у ряді постраждалих від епідемії країн. «Поэтому пандемия – это информационная, психологическая война против Человека. С попыткой остановить процесс развития и поработить людей». Пандемія – це не війна. Це епідемія, яка відбувається по всьому світу або ж охоплює велику кількість території, перетинаючи державні кордони та вражаючи значну кількість людей. Пандемія нового коронавірусу реальна. У світі вже 5,3 млн інфікованих та 342 тисячі померлих. Обмежувальні заходи в усьому світі вводять не задля припинення розвитку та поневолення населення, а для того, щоб: зменшити навантаження на медичну систему, яка може не впоратися з різким збільшенням хворих під час епідемії. Детальніше про це ми розповідали у нашому попередньому матеріалі, присвяченому фейкам Андрія Козака. стримати темпи поширення вірусу і, відповідно, знизити смертність від COVID-19. Наприклад, одне з перших досліджень, що оцінює вплив карантинних обмежень на динаміку смертності від COVID-19 в Каліфорнії, США, ранні та жорсткі заходи ізоляції дозволили скоротити захворюваність в 7,4-12 разів, а смертність – в 3,3-9,2 рази. Зрештою, обмежувальні заходи можуть відрізнятися у кожній країні залежно від її власної епідеміологічної ситуації та спроможності системи охорони здоров’я впоратися з потоком пацієнтів «Что делать? Предохранятся нужно, как и обычно в моменты распространения гриппа. Но более ранее потепление, способствует быстрому выздоровлению и приходу весны . Главное, чтобы слякоть не оставалась в умах людей, а засияло Солнце». Коронавірус – не тотожний звичайному грипу. Показник R0, який вказує, наскільки заразним є вірус, є помітно вищим для нового коронавірусу, ніж для грипу: 1,4-2,5 проти 1,3 відповідно; більш заразний вірус при відсутності вакцини та ефективних засобів лікування і профілактики схильний поширюватися масово і неконтрольовано, перетворюючи навіть маленький відсоток смертності на значну кількість жертв що й становить його основну небезпеку відносно звичайних спалахів грипу. Сонячне світло і тепло не здатні лікувати коронавірус або запобігати йому. Країни зі спекотним кліматом також страждають від пандемії. До того ж, якщо б вірус дійсно гинув при температурі 26−27°C, тоді він мав би помирати при потраплянні до людського тіла, нормальна температура якого коливається в межах від 35,9 до 37,2°C. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-koronavirus-shtuchnij-i-ne-strashnishij-za-grip-a-pandemiya-tse-spektakl-elit/