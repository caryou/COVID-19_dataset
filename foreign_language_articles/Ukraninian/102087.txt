VoxCheck НЕПРАВДА: ПЛР-тести не виявляють коронавірус, від масок та дистанції немає ніякої користі ПЛР-тести є найбільш точними у визначенні SARS-CoV-2, а маски та соціальна дистанція допомагають стримати поширення вірусу 1119 , Серпень 31, 2020 Автор: Колектив авторів Перевірка фейків у рамках партнерства з Facebook У цьому відео директор організації «Ведичний світ» Мікітен Сергій та активіст німецького руху Querdenken 711, який влаштовує акції проти карантинних заходів, Едуард Детко-Пеннер обговорюють «фейкову пандемію» нового коронавірусу та карантинні заходи, якими «тероризують людей». Спростовуємо неправдиві тези, які звучать у відео. Querdenken 711 — німецький рух, активісти якого виступають проти обмежувальних заходів, які ввели через пандемію нового коронавірусу. Карантин вони називають «диктатурою» і протестують проти обов’язкового носіння масок та поширення мережі 5G, яку вважають шкідливою для здоров’я. Протягом весни та літа 2020 року проводили низку демонстрацій у Німеччині. «Всемирный банк сделал стратегическую программу по коронавирусу. Там есть интересная дата: карантин будет продолжаться как минимум до 31 марта 2025 года». Насправді цей документ лише показує, на скільки розрахована програма підтримки національних медичних систем та економік Світовим Банком. На його основі неможливо визначити, як довго триватиме карантин. До речі, ні Світовий Банк, ні навіть ВООЗ не мають адміністративних повноважень запроваджувати карантинні заходи. ВООЗ надає лише рекомендації; виконувати їх чи ні — повна прерогатива урядів країн. Детально про це ми писали тут. «В апреле я зашел на сайт Statistisches Bundesamt (сайт Федерального управління статистики Німеччини — ред.), там были в виде таблицы количество умерших за 5 лет, начиная с 1916 года по 19 недель 2020 года, до середины апреля. Заболевание гриппом, которое было в 18 году, унесло практически в 2 раза больше, чем в пике смертей (від коронавирусу — ред), о котором нам говорили». На сайті Федерального управління статистики Німеччини є порівняльний графік смертності від 2016 до 2020 року. Проте у ньому немає розподілу за причинами смерті: вказується смертність за аналогічний період минулих років, а окремим пунктом винесено лише Covid-19. На основі цих даних некоректно робити висновок про більшу кількість смертей від грипу у 2018 році. До того ж пік смертності від Covid-19 у Німеччині припав саме на квітень — тоді й загальна смертність була вищою за середні показники попередніх років. Наприклад, на 15 тижні у 2018 році було 19,2 тис. смертей, а в 2020 році — 20,5 тис. «На самом деле эти маски в большинстве случаев могут защитить только от пыли/пыльцы. Они не защищают от микробов и тем более вирусов. Точно так же, если бы вы через проволочную сетку бросали песок. Там размеры в тысячи раз, десятки тысяч раз превышают размеры вируса, чем эта сетка в ткани. Только противогазы могут защитить человека именно от вируса». Немає різниці, які за розміром вірусні частинки чи мікроби — має значення розмір крапель, що виділяються внаслідок чхання чи кашляння і містять вірус/мікроб. Вірус передається зазвичай великими краплями рідини розміром 5-15 мікронів у діаметрі. І маска значною мірою фільтрує кількість крапель, які виділяє інфікована людина, зменшуючи шанс передати вірус іншим людям. Розмір пор у медичних масках становить 0,3-10 мікронів. Якщо краплина, що містить коронавірус, більша за пори, то маска захищатиме від зараження. Саме тому носіння маски зменшує ймовірність зараженням коронавірусом. Про це ми писали у цьому матеріалі. У цьому дослідженні роблять висновок, що використання масок зменшує передачу повітряних крапель. Однак певна їх кількість все одно поширюється навколо маски або від її поверхні внаслідок кількох циклів кашлю. Тому використання маски не забезпечує повного захисту — важливо ще й дотримуватися соціальної дистанції. «Социальная дистанция — тоже обман. Если зараженный человек просто дышит, он выдыхает эти вирусы. И это необходимо ему для того, чтобы избавиться именно от этих вирусов. То есть наш организм через дыхание освобождается». Дотримуватися соціальної дистанції необхідно для того, аби коли заражена людина говорила, чхала або кашляла, краплини рідини, які виділяються із її рота чи носа, не потрапляли на інших. А вилікуватися від вірусу, просто видихаючи, неможливо — віруси відтворюються всередині організму людини, заражаючи його клітини. Одужання відбувається, коли організм виробляє імунітет, який протистоїть вірусу і ліквідує уражені вірусом клітини. «По официальным данным Держстата, у нас с января по июнь умерло 1066 человек от коронавируса.   От сердечно-сосудистых (вот это настоящая пандемия!) умерло почти 170 тыс. человек». Від хвороб системи кровообігу за січень-червень 2020 року померло 196,5 тис. осіб. Проте неправильно порівнювати інфекційне захворювання, що спричиняється новим коронавірусом, із хворобами, які не передаються повітряно-крапельним шляхом та не поширюються масово та неконтрольовано по всьому світу. Більш детально про це ми писали тут. «У нас у 2017 году был прирост население 1,37. А если демография падает и прирост населения меньше 2,1, это уже процесс практически необратимый — нация уничтожается. Этими реформами, едой, стрессами. Получается, у нас убыль населения в год -0,5. То есть полпроцента в год мы безвозвратно теряем». У 2017 році приріст населення становив -5,1 осіб на 1000 наявного населення. А, наприклад, у 2016 році цей показник був -4,4. На основі яких даних у відео вираховують -0,5 щорічного скорочення населення — невідомо. Природній приріст населення — це різниця між кількістю живонароджень та кількістю смертей. Якщо у наступні роки буде більша кількість народжених, то коефіцієнт може збільшитися, тож говорити про безповоротність зміни цього показника некоректно. «Частота длина волны 5G составляет чуть больше миллиметра. То есть воздействие идет фактически на клеточном уровне, а не на все тело. И некоторые органы на самом деле начинают работать совершенно по-другому, и иммунитет у людей, естественно, ослаблен». Загалом глибина проникнення радіохвиль в тіло людини обернено пропорційна їхній частоті. Для так званих міліметрових хвиль (з частотою 30 ГГц і вище), ця глибина становить менше 1 мм, і при цьому практично навіть не виходить за межі епідермісу шкіри людини. Не існує доказів, що радіохвилі такої частоти можуть впливати на роботу внутрішніх органів. ВООЗ повідомляє, що жодних негативних наслідків від впливу 5G на організм людей не було зафіксовано. Це підтвердили й дослідження Міжнародної комісії з захисту від випромінювання, яка визнає 5G-сигнал безпечним. «Тест на самом деле не показывает вирус.   Он показывает всего лишь один нуклеотид, который является антиклеткой, частью нашей иммунной системы . То есть если она активирована, то это покажет положительный тест. Это не значит, что вы заражены. Это значит, что у вас есть вирус, но иммунитет его преодолел». Ми сприймаємо цю тезу як коментар щодо ПЛР-тестів, оскільки у контексті згадується, що це тести, якими «підтверджують коронавірус по всьому світу» (лише позитивний результат ПЛР-тесту є підставою для встановлення офіційного діагнозу «Covid-19»). VoxCheck неодноразово спростовував подібні неправдиві твердження про те, що ПЛР-тести не виявляють новий коронавірус. А як працює ПЛР-тест розповідали у цьому відео. Крім цього, у відео згадується низка інших фейків, які ми вже спростовували раніше. Наприклад, що через ПЛР-тести заражаються коронавірусом, що вакцинація від нового коронавірусу буде примусовою і що коронавірусу не існує взагалі. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-plr-testi-ne-viyavlyayut-koronavirus-vid-masok-ta-distantsiyi-nemaye-niyakoyi-koristi/