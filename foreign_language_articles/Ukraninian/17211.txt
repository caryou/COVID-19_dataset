VoxCheck НЕПРАВДА: Маски не захищають від вірусів, тому їх носіння безглузде – дослідження Носіння масок зменшує ймовірність зараження коронавірусом, а використана публікація не є комплексним дослідженням 888 , Листопад 10, 2020 Автор: Колектив авторів Перевірка фейків у рамках партнерства з Facebook Інформаційні сайти та користувачі Facebook вчергове поширюють неправдиву або маніпуляційну інформацію про носіння масок. Вони посилаються на матеріал сайту Асоціації американських терапевтів та хірургів, де описують SARS-CoV-2, шляхи його передачі та способи захисту від зараження інфекцією. Також публікації наводять графік, на якому зростання щоденних нових зареєстрованих випадків захворювання у Франції співпадає з запровадженням обов’язкового носіння масок у приміщеннях. Ключовий висновок публікацій – носіння масок, за винятком респіраторів типу N95, не є ефективним для запобігання передачі SARS-CoV-2. Утім, це є типовим прикладом маніпуляції та логічної помилки підтверджувальне упередження, при якій автор звертає увагу лише на інформацію, яка підтверджує його позицію, ігноруючи контекст та інформацію, яка протирічить його позиції. Також автор видає кореляцію (коли якісь явища відбуваються одночасно) за причинно-наслідковий зв’язок (коли одне явище спричиняє інше). По-перше, ця публікація на є дослідженням. До того ж, незалежні фактчекери з Science Feedback раніше маркували використане посилання як таке, що містить неправдиву інформацію. Ресурс Media Bias / Fact Check (який базується на оцінках фактчекерів мережі IFCN) оцінює сайт Асоціації американських терапевтів та хірургів як ненадійне джерело. AAPS поширює псевдонаукові та конспірологічні матеріали, використовує ненадійні джерела. Матеріали сайту неодноразово не проходили перевірки фактчекерів на достовірність. Графік виявлення нових випадків COVID-19 у Франції з позначкою про введення обов’язкового носіння масок у громадських приміщеннях. По-друге, щодо графіку, то 20 липня у Франції справді зробили обов’язковим носіння масок у громадських приміщеннях. Утім, безпідставно пов’язувати зростання захворюваності саме з цим нововведенням. Швидше за все, має місце зворотний причинно-наслідковий зв’язок: не кількість захворювань зросла через введення маскового режиму, а масковий режим був введений через загальне зростання захворюваності чи зростання його ризиків. Також, ріст нових виявлених випадків частково пов’язують із кількістю проведених тестів. До прикладу, у кінці травня у Франції щоденно проводили 37-44 тис. тестів, у вересні ця цифра зросла до 144 тис. тестів на день. Носіння маски – хоча і є ефективним способом зменшення ймовірності інфікуватися новим коронавірусом – не є абсолютною гарантією від зараження. На ймовірність інфікуватися впливає відстань між людьми, потоки повітря (вентиляція), щільність прилягання маски до обличчя, кількість разів прання (для багаторазових масок), розмір краплини з вірусом, вид матеріалу маски тощо. Так, найефективнішими є респіратори типу N95, але й звичайні бавовняні маски справляються з задачею. І якщо всі носять маски, то колективний захист зростає. ВООЗ та МОЗ України рекомендують носити маски, щоб зупинити поширення коронавірусу. Візуалізацію того, як краплинки з вірусом переміщуються у повітрі та як маски захищають людей можна подивитися тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-maski-ne-zahishhayut-vid-virusiv-tomu-yih-nosinnya-bezgluzde-doslidzhennya/