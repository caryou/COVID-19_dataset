VoxCheck МАНІПУЛЯЦІЯ: Кількість смертей у 2020 році менша, ніж у 2019 році, отже, пандемії не існує Кількість летальних випадків СOVID-19 зростає щодня, пандемія існує, а карантин необхідний 2369 , Червень 30, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюється інформація, що пандемії немає. Автори дописів роблять висновки на основі даних про зменшення кількості смертей в Україні в 2020 році порівняно з 2019. Крім того, автори дописів ставлять під сумнів доцільність введення карантину та обмежень. Проте, це — маніпуляція. Пандемія — це епідемія, що охоплює більшість країн світу або дуже велику територію, вражаючи значну кількість населення. Тобто пандемія – це про поширення хвороби, а не про смертність, тому твердження про низьку смертність алогічне. Станом на 29 червня в Україні було зафіксовано 43 628 випадків захворювання, в Бразиліії – 1 313 667, в ПАР – 138 134, в Ірані – 222 669, в Італії – 240 310. Кількість випадків у світі – близько 10 млн. Загальна кількість померлих у січні-квітні 2020 року є меншою, ніж за відповідний період 2019 року. Різниця становить 11 856 осіб. Втім, ця статистика включає померлих з різних причин, тому загальна кількість відрізняється не через коронавірус чи його відсутність, а через зменшення кількості смертей з інших причин. Щодо кількості смертей від COVID-19, станом на 24 червня (дата публікації одного з дописів) було зафіксовано 1051 летальний випадок, на 28 червня — 1129. Станом на 30 червня цей показник зріс до 1159. Статистика захворюваності на COVID-19 в Україні значно збільшилася з початку пандемії і наразі активно зростає, створюючи ризики перевантаження системи охорони здоров’я. Це може спричинити більше смертей. Щодо карантинних заходів, то вони також показали ефективність у стримуванні поширення коронавірусу, вирівнюванні так званої «пандемічної кривої» захворюваності та зниженні кількості смертей. Це підтверджує дослідження, проведене за даними 129 країн світу. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/manipulyatsiya-kilkist-smertej-u-2020-rotsi-mensha-nizh-u-2019-rotsi-otzhe-pandemiyi-ne-isnuye/