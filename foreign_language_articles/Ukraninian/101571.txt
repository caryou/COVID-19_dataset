VoxCheck МАНІПУЛЯЦІЯ: За час призупинення масової вакцинації різко скоротилася дитяча смертність Немає жодних доказів того, що між цим є зв’язок 428 , Липень 14, 2020 Лєна Шуліка, VoxUkraine Автор: Колектив авторів Перевірка фактів у рамках партнерства із Facebook. Мережею поширюють схожі дописи зі скріншотом «дослідження», яке начебто підтверджує, що зупинення масової вакцинації призвело до різкого зменшення смертності дітей та немовлят у США. Насправді немає жодного доказу такого зв’язку. На світлині наведено уривок звіту («white paper») громадської організації Health Choice, яка виступає проти обов’язкової імунізації, а вакцинацію пов’язує із небезпекою для здоров’я дітей та дорослих. Вони проаналізували показники смертності у США Центру з контролю та профілактики захворювань за період пандемії нового коронавірусу і порівняли їх із аналогічними даними минулих років. У звіті вказують, що початок зменшення смертності немовлят припав на початок березня, коли різко зменшилася кількість замовлень у постачальників вакцин. Автори не стверджують, що немовлята стали помирати рідше саме через призупинення планової вакцинації, однак підводять до такого висновку, маніпулюючи статистикою. Дійсно, порівняно з минулими роками смертність у дитячому віці скоротилася. Однак досі невідомі дані щодо смертності немовлят та дітей за причинами смерті, тому визначити, що саме вплинуло на статистику, неможливо. Дитяча смертність загалом поступово скорочувалася у США протягом останніх 7 років. Ми вже неодноразово розвінчували фейки про вакцини, наприклад, тут і тут. Те, що вакцинація призводить до смертей немовлят та дітей або становить значний ризик їхньому здоров’ю, не було підтверджено. Натомість ефективність масової імунізації була неодноразово доведена. Наприклад, до того, як винайшли вакцину, у 1921 році від дифтерії померло понад 15 тис. американців. А між 2004 та 2014 роками Центр з контролю та профілактики захворювань США зареєстрував усього два випадки дифтерії. Масова вакцинація допомогла ліквідувати або значно стримати ряд захворювань, таких як кір, туберкульоз, поліомієліт тощо, які раніше призводили до численних жертв серед населення в усьому світі. У той час як країни з низьким рівнем вакцинації час від часу переживають нові спалахи цих хвороб. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/manipulyatsiya-za-chas-prizupinennya-masovoyi-vaktsinatsiyi-rizko-skorotilasya-dityacha-smertnist/