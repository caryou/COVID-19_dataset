VoxCheck НЕПРАВДА: Безсимптомні носії не поширюють коронавірус – дослідження вчених з Уханю Автори уханського дослідження, на яке посилаються в дописі, заперечують таке трактування 394 , Грудень 10, 2020 Автор: Колектив авторів Перевірка фейків у рамках партнерства з Facebook Мережею поширюють інформацію про те, що безсимптомні носії не поширюють новий коронавірус, тому обмежувальні заходи не мають сенсу. Такий висновок роблять на основі дослідження з Уханю, опублікованого в листопаді. У цьому дослідженні групи китайський вчених та Університету Східної Англії йдеться про те, що жодна з близьких контактних осіб 300 безсимптомних носіїв SARS-CoV-2 не була заражена. Однак автори маніпулюють цими результатами, зазначаючи, що оскільки безсимптомні носії не можуть заражати інших, обмежувальні заходи не потрібні. По-перше, це дослідження проводилося після суворого локдауну в Ухані. У дослідженні також вказують, що усіх безсимптомних носіїв та їхніх контактних осіб було ізольовано у спеціально відведені готелі на 2 тижні, допоки вони не отримали негативні результати на наявність SARS-CoV-2. По-друге, автори згадують результати інших досліджень, які довели, що безсимптомні носії можуть заражати інших, або з часом розвивати симптоми. І хоча уханське дослідження показало, що після локдауну безсимптомні носії не заразили інших, такий ризик є. А у ВООЗ стверджують, що передача SARS-CoV-2 від безсимптомних можлива, хоча й виникає доволі рідко. По-третє, автори дослідження опублікували заяву та наголосили, що «дослідження не показує, що вірус не може передаватися від безсимптомних носіїв». І що, найвірогідніше, саме суворі немедикаментозні заходи — носіння масок, миття рук, соціальне дистанціювання та локдаун — допомогли стримати поширення Covid-19. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-bezsimptomni-nosiyi-ne-poshiryuyut-koronavirus-doslidzhennya-vchenih-z-uhanyu/