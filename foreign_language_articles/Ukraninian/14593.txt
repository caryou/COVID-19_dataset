VoxCheck ФОТОФЕЙК: Для новин про вакцинацію від COVID-19 наймають акторів У дописі відредагували скриншоти новин, замінивши справжні світлини 684 , Грудень 22, 2020 Автор: Колектив авторів Перевірка фейків у рамках партнерства з Facebook Мережею поширюють дописи про те, що низка ЗМІ (CNN, BBC та інші) найняли одну й ту саму «акторку», аби видати її за жінку, що вперше отримала вакцину від нового коронавірусу, та жінку, що двічі вилікувалася від COVID-19: Фото з дописів У дописах йдеться, немов 90-річна Маргарет Кінан із Північної Ірландії, яка першою отримала вакцину компанії Pfizer, це насправді 102-річна Анджеліна Фріман із США, яка вже двічі долала COVID-19. Однак це неправда. Автори просто замінили зображення однієї з новин. Насправді видання Fox 13 проілюструвало публікацію про американку Анджеліну Фріман, яка двічі перехворіла коронавірусною інфекцією, її справжньою світлиною. Це можна побачити, відкривши оригінальну новину: У схожих дописах користувачі поширюють зображення, на якому порівнюють дві новини з сайту BBC за 8 грудня з новиною з сайту CNN за 22 жовтня. Оскільки зображення новин від 8 грудня начебто такі самі, як новин від 22 жовтня, у соцмережах роблять висновок, що «було використано тих самих акторів», або ж з першого разу вакцина не допомогла. Однак перейшовши на сайт CNN, бачимо, що насправді новина від 22 жовтня не містить цих світлин. Замість зображення на сторінці вбудовано відеоплеєр із актуальними телесюжетами, які постійно оновлюються: Насправді першою у світі (після учасників клінічних випробувань) вакцину від COVID-19 Маргарет Кінан отримала 8 грудня, того ж дня препарат також вкололи 81-річному Вільяму Шекспіру. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/fotofejk-dlya-novin-pro-vaktsinatsiyu-vid-covid-19-najmayut-aktoriv/