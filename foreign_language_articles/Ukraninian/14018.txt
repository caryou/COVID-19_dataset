VoxCheck НЕПРАВДА: Інститут вірусології в Ухані належить компанії Glaxo, яка є власником Pfizer Уханський інститут вірусології та Pfizer не належать компанії Glaxo 1078 , Грудень 23, 2020 Автор: Колектив авторів Перевірка фейків у рамках партнерства з Facebook У мережі поширюють інформацію, нібито Інститут вірусології в Ухані належить компанії Glaxo, яка є власником компанії Pfizer. На основі цих даних роблять висновки, нібито пандемія запланована. А у деяких дописах згадують ще й Білла Гейтса. Пояснюємо, що не так. Цей фейк спростовували вже незалежні іноземні фактчекери з Reuters, AAP та Snopes. Британській фармацевтичній компанії GlaxoSmithKline (GSK) не належить ні Pfizer, ні інститут вірусології в Ухані. Інститут вірусології в Ухані перебуває під керівництвом Китайської академії наук, яка зі свого боку підпорядковується уряду КНР. Діяльність лабораторії фінансує переважно китайський уряд. А от компанія GSK пов’язана лише з двома компаніями в Китаї, обидві з яких не пов’язані з інститутом в Ухані. Компанії Pfizer та GSK у 2018 році об’єднали частину свого бізнесу в питаннях охорони здоров’я споживачів, заснувавши спільну компанію. Однак, це не означає, що одна компанія придбала іншу. Як компанією Pfizer, так і компанією GlaxoSmithKline володіють сотні власників акцій. Серед найбільших власників Pfizer немає GlaxoSmithKline. Тому про контроль останньої не може бути мови. Фейки про те, що Білл Гейтс запланував пандемію, ми вже спростовували, наприклад, тут і тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-institut-virusologiyi-v-uhani-nalezhit-kompaniyi-glaxo-yaka-ye-vlasnikom-pfizer/