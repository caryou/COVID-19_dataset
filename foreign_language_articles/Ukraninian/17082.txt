VoxCheck НЕПРАВДА: Світова спільнота втілює сценарій пандемії та проводить примусову цифровізацію Пандемія – не всесвітній сценарій, її ніхто не планував, а цифровізація – фактор економічного розвитку країни 1367 , Вересень 30, 2020 Автор: Колектив авторів Перевірка фейків у рамках партнерства з Facebook У мережі поширюється інформація, що пандемію коронавірусу створили штучно, щоб дезорієнтувати людей та знищити навчальний процес, використовуючи онлайн-освіту та цифровізацію. «Сценарій», мовляв, вводять і в Італії, де нібито запровадили самоізоляцію до 60 днів для всіх, хто контактував з хворими. Пояснюємо, що не так. Немає жодних доказів, що пандемію створила вища спільнота та поетапно проводить дезорієнтацію серед людей. Пандемію коронавірусу ніхто не планував, а сам вірус має природне походження. Ми вже спростовували тезу про заплановану пандемію тут і тут. Щодо погіршення психологічного стану людини з приводу карантину та інших вимушених, але потрібних заходів безпеки, люди дійсно стали більше та частіше відчувати страх та занепокоєння з приводу майбутнього. Проте, не існує доказів щодо навмисної дезорганізації людей з боку «вищої спільноти». У ВООЗ та МОЗ дають поради задля збереження психологічного здоров’я, закликаючи до заспокоєння та збереження критичного мислення. Голосування в масках – це не кричущі порушення, а дотримання протиепідемічних заходів на виборах. Маски зменшують ризик інфікування SARS-CoV-2 та допомагають уповільнити поширення вірусу. Оскільки вибори це велике скупчення людей в одному місці, де всі контактують один з одним, маски – найнеобхідніша та найперша річ, яка зможе захистити людину від зараження, а не медичний експеримент над людиною. Прийняття законопроекту №4117, про яке застерігає Лідія Гончаренко, не змінить чинної ситуації з необхідністю одягати засоби індивідуального захисту на виборчих дільницях. Конституцією України визначено, що людина, її життя і здоров’я, честь і гідність, недоторканність і безпека визнаються в Україні найвищою соціальною цінністю. Тому, аби задовольнити виборче право громадянина та захист права на безпеку, життя та здоров’я, держава ще у липні встановила обов’язкове дотримання протиепідемічних заходів на дільницях, зокрема носіння засобів індивідуального захисту. В Італії не збільшували термін самоізоляції до 60 днів. За оновленими офіційними даними, уряд Італії запровадив певні зміни для виїзду та в’їзду італійців та іноземців: з деяких країн зняли обов’язкові карантинні заходи, тоді як для ряду інших країн ввели обов’язкову 14-денну самоізоляцію. Проте, жодних указів з приводу продовження терміну самоізоляції до 60 днів не було. Підтвердження захворювання на COVID-19 у школах не передбачає обов’язкову самоізоляцію школярів та їхніх батьків. Якщо у когось у школі (учнів або вчителів) підтвердиться COVID-19, всім у школі необхідно буде провести тестування. Рішення щодо тимчасового закриття школи, або її переведення на дистанційну форму – приймають місцеві органи влади. Проте, законодавство не передбачає перевірку компаній, у яких працюють батьки учнів, чи більше того, обов’язкову самоізоляцію співробітників. Дистанційна освіта є обґрунтованим рішенням у більшості країн, вона не вбиває, а допомагає зберегти життя людей. Дистанційну освіту запровадили не для знищення навчання чи виховання «бовдурів». Незважаючи на те, що за розрахунками, середня успішність школярів може зменшуватися через переведення навчання в онлайн, це передусім компроміс між результатами у навчанні і збереженими життями людей. В умовах поширення коронавірусу, дистанційна форма навчання в деяких навчальних закладах стала способом стримування поширення вірусу у багатьох країнах. Доведено, що завдяки дотриманню соціальної дистанції, зменшуються темпи поширення вірусу. Цифровізація та онлайн-курси з підприємництва не порушують права людей. Цифровізація, як і проекти з підприємництва – це добре. Цифровізація спрощує доступ до документів та усуває бюрократію. А в рамках курсу по підприємництву, школярам та студентам буде надана можливість розширити знання у новітніх галузях бізнесу, послухати лекції відомих підприємців та дізнатися про міжнародний досвід компаній. Крім того, ми вже розвінчували міф про незаконну цифровізацію в Україні ось тут. Оголошення пандемії було обґрунтоване даними, а точні показники смертності будуть відомі після її завершення. Рішення ВООЗ про оголошення пандемії базуються на оперативних даних стосовно розповсюдження вірусу. Пандемія — це епідемія, що охоплює більшість країн світу і/або поширюється у міжнародних масштабах, вражаючи значну кількість людей. Варто розуміти, що «пандемія» не говорить про серйозність захворювання, а лише про те, наскільки хвороба поширена. Враховуючи, що вірус почав стрімко поширюватись, 11 березня ВООЗ оголосила пандемію. А от загальні показники смертності від COVID-19 поки складно визначити через значну різницю в умовах поширення вірусу і його летальності між країнами. Точніше їх можна буде встановити лише після закінчення пандемії. Однак, надлишкова смертність від COVID-19 є. Про це ми вже писали тут. Станом на 28 вересня, у світі підтверджено вже понад 33 мільйони випадків зараження і більше 996 тис. із яких летальні. Тези про необґрунтовану пандемію ми вже неодноразово спростовували, наприклад, тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцсети фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-svitova-spilnota-vtilyuye-stsenarij-pandemiyi-ta-provodit-primusovu-tsifrovizatsiyu/