VoxCheck ВІДЕО-ФЕЙК: Рашид Буттар, відомий лікар із США, розповідає про заплановану «пандемію» Твердження Буттара не підкріплені фактами та науковими дослідженнями 1273 , Червень 24, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook На одному з американських каналів Next News Network, відомому значною політичною упередженістю, з’явилося інтерв’ю лікаря з США, Рашида Буттара. У ньому він намагається довести, що пандемія коронавірусу – це шахрайство “світового уряду” та змова проти людства. Раніше ми вже перевіряли інтерв’ю з Буттаром та знаходили неправдиві твердження. Спростовуємо основні неправдиві тези іншого інтерв’ю спікера: Теза 1. COVID-19 – искусственно созданный вирус, типа химера, который был разработан в США (в университете Северной Каролины), а Ухань использовали как отвлекающий маневр Лікар зазначає, що SARS-CoV-2 створили за допомогою химеричних досліджень. Це означає, що вчені взяли вірус із природного середовища існування і потім, генетично змодифікувавши його, довели до мутації. Рашид Баттар також посилається на публікацію 2015 року із журналу Nature, говорячи, що COVID-19 був створений в університеті Північної Кароліни. Так, у 2015 році журнал Nature справді опублікував статтю про проведене дослідження над вірусом SARS-CoV. У ньому дослідники навели припущення про потенційний ризик повторної появи SARS-CoV серед вірусів, що циркулюють у популяціях кажанів. У березні 2020 року Nature залишив примітку під даною публікацією, зазначивши, що вона використовується як основа для неперевірених теорій про походження нового коронавірусу SARS-CoV-2, який викликає захворювання COVID-19. В той час, як доказів його штучного походження немає. На думку більшості вчених, а також ВООЗ, вірус виник внаслідок природної мутації і перейшов до людей від тварин. VoxCheck вже неодноразово спростовував фейки про штучне походження пандемії COVID-19. Теза 2. Нет такого вируса, который передается на расстоянии 2-4 метра. Нещодавні дослідження показують, що коронавірус може поширюватись на відстані до 4 метрів. Вчені кажуть, що відстань у 6 футів (майже 2 метри) є оптимальною, однак віруси можуть поширюватись навіть на 20 футів (приблизно 6 метрів). Теза 3. Положительные результаты тестов RT-PCR на коронавирус – фальшивые. Тест RT-PCR – один з найбільш широко використовуваних лабораторних методів виявлення нового коронавірусу. Він відноситься до атомних методів виявлення наявності специфічного генетичного матеріалу в будь-якому збуднику хвороби, включаючи вірус. Завдяки високій чутливості RT-PCR аналіз рідко дає помилкові результати. Якщо вони і виникають, то зазвичай через інші зовнішні фактори, такі як лабораторне забруднення. Теза 4. Количество смертей меньше, чем при сезонном гриппе. Показник смертності від коронавірусу є вищим, ніж від грипу. Про це VoxCheck вже писав у цьому матеріалі. Теза 5. Исследования показывают, что если у вас был шок вследствии гриппа, то у вас будут положительные результаты теста на COVID-19. Це твердження вже спростовували незалежні фактчекери з Factcheck.org. ПЛР-тести при ідентифікацї нового коронавірусу визначають наявність РНК SARS-CoV-2 в організмі людини, які є унікальними саме для цього коронавірусу і не містяться у вірусі грипу. Тому той факт, що людина хворіла грипом не призводить до позитивного результату на SARS-CoV-2. Прес-секретар Управління з продовольства і медикаментів США також повідомив Factcheck.org, що тести на SARS-Cov-2 перевіряють на перехресну реакцію з вірусом грипу або антитілами до грипу. На сьогоднішній день впливу антитіл грипу на результати тестів не виявлено. Теза 6. Уже есть люди, которых чипируют радиочастотными чипами. Є люди, які імплантували мікрочипи Verichip. Їхня основна мета – зберігання медичних записів пацієнта, щоб у надзвичайних ситуаціях, коли пацієнт перебуває у непритомному стані або не має медичної документації, лікарі могли отримати доступ до інформації про стан здоров’я пацієнта, історію хвороби чи протипоказання в лікуванні. Крім того, використання таких мікрочипів спрощує лікування однієї особи різними фахівцями. Однак, ці чипи ніяк не пов’язані з пандемією коронавірусу і з’явились за довго до неї. Ці чипи активуються лише на близькій відстані, тому вони не можуть використовуватись для відстежування осіб або зчитування інформації на великих відстанях. Теза 7. Социальная дистанция была введена не для защиты, а для отслеживания каждого человека. Соціальна дистанція потрібна для того, щоб сповільнити поширення вірусу та зменшити кількість інфікованих, оскільки багато людей хворіють безсимптомно або є вже заразними, поки будь-які симптоми захворювання у них не виявлено. Жодних підтверджень того, що соціальна дистанція потрібна для стеження за людьми, немає. Теза 8. 1% мирового населения страдают аутизмом, вызванным вакцинацией. Дійсно, у світі приблизно 1% людей має аутизм. Однак зв’язок між вакцинацією та аутизмом не доведено жодним науковим дослідженням. Ця теза була спростована рядом досліджень (тут і тут). VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/video-fejk-rashid-buttar-vidomij-likar-iz-ssha-rozpovidaye-pro-zaplanovanu-pandemiyu/