VoxCheck ФЕЙК: Коронавірус спричиняє тромбоз, а не пневмонію Тромбоз є одним з проявів COVID-19 на ряду з пневмонією 15268 , Травень 20, 2020 Автор: Колектив авторів Перевірка фейків у рамках партнерства з Facebook У мережі поширюють текст про те, що коронавірус насправді викликає не пневмонію, а тромбоз. А отже, лікування було неправильним. Цей фейк прийшов до України з-за кордону. Раніше його вже спростовували незалежні мексиканські, іспанські, ще раз іспанські та філіппінські фактчекери. Досі опубліковані наукові дослідження підтверджують, що COVID-19 викликається вірусом SARS-COV-2, який вражає дихальну систему і не повинен лікуватися антибіотиками. Крім того, фахівці зазначають, що тромбоз може ще більше ускладнити перебіг пневмонії. Розглянемо детальніше помилкові тези з дописів, які поширюють у мережі. Во всем мире в борьбе с COVID-19 допущена серьезная диагностическая ошибка. Как установили итальянские ученые, оказалось, что страшная болезнь – не пневмония, и люди умирают, в большей степени, от диффузного тромбоза вен (тромбоз). В связи с этим протоколы лечения коронавирусных пациентов в Италии были срочно изменены. Наряду с антибиотиками, противовирусными и противовоспалительными препаратами стали использовать и антикоагулянты. Согласно информации от итальянских патологоанатомов, аппараты ИВЛ и отделения интенсивной терапии были не нужны. Команда вчених з Італії справді виявила, що одним з проявів COVID-19 на організм є тромбоз у малих артеріальних судинах. Втім, попередні дослідження, як і дослідження, яке, швидше за все, має на увазі автор, показують, що COVID-19 викликається вірусом SARS-CoV-2, який вражає дихальну систему і здатний викликати гостре респіраторне захворювання та важку пневмонію. Дослідження, що вказує на легеневий тромбоз, зазначає його як один із проявів, що викликається новим коронавірусом на ряду з пневмонією, а не замість неї. До того ж, дане дослідження поки що не пройшло процес наукового рецензування, тому його результати поки не можуть вважатися підтвердженими. Інформації щодо зміни протоколів лікування COVID-19 в Італії внаслідок наведеного дослідження немає. Как бы в подтверждение выводов итальянских врачей, впечатляющий случай задокументирован в США, где целая семья была вылечена в домашних условиях. Лечение состояло из трех таблеток аспирина по 500 мг, растворенных в горячем напитке из подогретого лимонного сока с медом. Наутро вся семья проснулась, как будто у них и не было никаких симптомов! Аналогічний фейк про сім’ю, яка вилікувалася аспірином та лимоном з медом поширювали в американських фейсбук групах. Однак у першоджерелі вказували, що сім’я має мексиканське походження. Це вже спростували філіппінські фактчекери. Проте, ВООЗ зазначає, що немає жодних доказів ефективності проти COVID-19 нестероїдних протизапальних препаратів, до яких належить аспірин. Медицинский исследователь из Италии: «Благодаря 50 вскрытиям умерших от COVID-19, патологоанатомы обнаружили, что это – не совсем пневмония, так как вирус не только убивает легочные клетки, но также провоцирует эндотелиальный тромбоз сосудов. Как и при диффузном тромбозе в кровеносных сосудах, в первую очередь поражается легкое, потому что оно является наиболее воспалительным, но есть также сердечный приступ, инсульт и многие другие тромбоэмболические заболевания. Фактически протоколы показали бесполезность одних лишь противовирусных препаратов без применения антикоагулянтного и противовоспалительного лечения. Таке твердження про тромбоз пішло з відео, де стверджували, що це робота дослідницького госпіталю в Мілані, «Humanitas», а саме їх дослідника Жанпаоло Пальми. Пізніше «Humanitas» спростували свою причетність до цієї роботи. Також спеціалісти цього госпіталю повідомили, що існує кореляція між загалом запальними захворюваннями (зокрема і пневмонією) та тромбозом, які розвиваються паралельно. Наразі немає науковиз доказів, що пацієнти з COVID-19 повинні приймати антикоагулянти, якщо не мають підтвердженої венозної тромбоемболії. Також, немає наукових доказів, які б підтверджували ефективність та безпеку профілактики тромбозу у всіх пацієнтів, особливо – в домашніх умовах. Итальянский патологоанатом сообщил также, что в больнице в Бергамо было проведено 50 вскрытий трупов, в Милане – 20 (то есть итальянские серии вскрытия являются самыми высокими в мире), а в Китае было вскрыто всего лишь 3 умерших. И эти вскрытия, кажется, полностью подтверждают информацию, что коронавирус вызывает диффузный тромбозом в кровеносных сосудах.«Следовательно, это – не пневмония, а тромбоз легких. Между ними – очень большая разница, значит, речь идет о серьезной диагностической ошибке, в результате которой мы удвоили количество мест восстановления в отделениях интенсивной терапии, с ненужными высокими затратами». Нам відомо про проведення 38 розтинів в Італії, і саме ці розтини проводили для дослідження, про які йдеться вище. Тромбоз є одним з проявів COVID-19 на ряду з пневмонією. Тому лікування нового коронавірусу і є симптоматичним, а ліки від тромбозу рекомендують застосовувати лише для пацієнтів, що мають підтверджену венозну тромбоемболію. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-koronavirus-sprichinyaye-tromboz-a-ne-pnevmoniyu/