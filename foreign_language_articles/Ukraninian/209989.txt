VoxCheck ФЕЙК: На Кубі винайшли ліки від коронавірусу Ні, лікування експериментальне 709 , Квітень 28, 2020 Автор: Колектив авторів Перевірка фейків у рамках партнерства з Facebook Юрій Кармазін заявив, що на Кубі винайшли вакцину і розробили ліки від COVID-19, тож українському президенту потрібно просто домовитись про їх закупівлю із кубинськими колегами. На жаль, це не так. У своєму відео пан Кармазін апелює до відкритого листа екс-омбудсмена Ніни Карпачової, в якому вона просить президента запросити кубинських та китайських спеціалістів, закупити ліки, які «показали свою ефективність у Китаї», та узгодити відповідні протоколи лікування (хоча останнє входить до повноважень МОЗ, а не президента). Юрій Кармазін зробив висновок, що кубинські медики винайшли ліки від COVID-19, і саме ці ліки допомогли Китаю «швидко здолати вірус». Heberon Alfa R (рекомбінований Interferon Аlfa 2В), про який говорить пан Кармазін, – це противірусний препарат, відомий понад 30 років, який використовують при лікуванні папіломи, герпесу, гепатиту B і C та інших вірусних захворювань. Проте, за даними ВООЗ, інтерферон альфа – це лише один із лікарських засобів, які Національна комісія з охорони здоров’я Китаю схвалила як експериментальне лікування коронавірусу. До списку також увійшли хлорохін, фосфат, лопінавір/ритонавір, рибавірин тощо. Крім того, інтерферон альфа часто застосовують для профілактики, адже він є імуномодулятором і може покращувати імунну реакцію організму на вірус. Так, під час спалаху MERS-CoV цей препарат у поєднанні із рибавірином використовували для профілактики та первинного лікування. Більше того, ВООЗ вважає, що тренд поширення вірусу в Китаї змінили «нефармацевтичні заходи», тобто карантин. Тож твердження, що кубинські ліки «швидко здолали вірус» у Китаї – хибне. На сьогодні ліки та вакцина від коронавірусу відсутні, хворі на COVID-19 отримують симптоматичне лікування, а вчені проводять клінічні випробування вакцин та ліків, зокрема перевіряють, чи є серед існуючих препаратів ефективні при COVID-19. Наразі найефективніший спосіб вберегтися від хвороби – це дотримуватися правил гігієни та соціального дистанціювання. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-na-kubi-vinajshli-liki-vid-koronavirusu/