VoxCheck ФЕЙК: Маски і рукавички є надзвичайно шкідливими Неправда, якщо маски та рукавички використовувати правильно, вони допомагають уникнути зараження 2389 , Травень 30, 2020 Автор: Колектив авторів Перевірка фейків у рамках партнерства з Facebook У мережі поширюються дописи та фото про шкідливість масок та рукавичок. Автори дописів стверджують, що обов’язкове носіння масок та рукавичок запровадили для того, щоб стан здоров’я людей погіршився і вони захворіли від вдихання вуглекислого газу, що накопичується в масці, або від інфекцій, що розмножуються на шкірі під рукавичками. Однак, це не так. Пояснюємо чому. «Маски потрібні для того, щоб люди засмічували собі легені. Люди видихають вуглекислий газ, він насичує маску, а тому люди вдихають отруєне повітря». Маски потрібні для того, щоб зупинити поширення вірусу. ВООЗ рекомендує носити маски усім, хто доглядає за хворими на COVID-19 або має симптоми респіраторного захворювання. В Україні обов’язкове носіння масок запровадили, щоб стримати поширення вірусу, оскільки всі люди розглядаються як потенційно інфіковані. Молекули діоксиду вуглецю є надто малими, а тому не затримуються на масці і проходять через неї. «Руки в рукавичках стають додатковим джерелом інфекції». Рукавички також потрібно використовувати тим, хто доглядає за хворими на COVID-19. За умови правильного використання та утилізації рукавички допомагають уникнути потрапляння вірусу в організм. Про розмноження бактерій на шкірі під рукавичками також не може йти мова. Правильне використання означає мити руки до використання рукавичок, потім варто висушити руки насухо – це елементарні правила гігієни. Після зняття рукавичок руки також потрібно мити. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-maski-i-rukavichki-ye-nadzvichajno-shkidlivimi/