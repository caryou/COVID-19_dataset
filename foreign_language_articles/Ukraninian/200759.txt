VoxCheck НЕПРАВДА: Тести – це найбільша афера в пандемії COVID-19, оскільки вони не виявляють вірус Тестування COVID-19 допомагає виявити випадки інфікування 1777 , Вересень 3, 2020 Автор: Колектив авторів Перевірка фейків у рамках партнерства з Фейсбук У мережі поширюється відео, у якому блогер Василь Чайка нібито викриває факти про тестування COVID-19. Однак твердження, які він наводить, є здебільшого бездоказовими. Розбираємо основні неправдиві тези з відео. «Лікар із Нью-Йорка Ендрю Кауфман довів, що тести виявляють не вірус і навіть не частинки вірусу. Вони виявляють фізіологічний процес, який відбувається всередині наших клітин – ендофагоцитоз.   Тест виявляє не вірус, а тест виявляє ендосоми. Саме тому вони будуть позитивні. При певних станах у нашому організмі кількість ендосом буде різко збільшуватися (біологічний страх та стрес, токсичні субстанції, онкологічні захворювання, іонізуючі випромінювання (радіація), інфекції, астма, травми, імунні супресії, хвороби, електромагнітні випромінювання (5G))» «Коли у медичного працівника, у звичайної людини тест стає позитивним, і ніяких симптомів немає, це відбувається через біологічний страх та стрес». Стрес чи його відсутність не пов’язані з виявленням нового коронавірусу в організмі. COVID-19 може протікати без симптомів. У ВООЗ зазначили, що у світі від 6% до 41% заражених новим коронавірусом переносять його безсимптомно.При цьому безсимптомні носії можуть заражати інших так само, як і хворі з симптомами. Теза про те, що позитивний результат ПЛР-тесту означає наявність ендосом не відповідає дійсності. Насправді ПЛР-тест визначає наявність ДНК або РНК конкретного вірусу, тобто його генетичний матеріал. Саме це дозволяє відрізнити SARS-CoV-2 від інших вірусів. Тому ПЛР-тест буде позитивним для тих людей, в організмі яких присутній генетичний матеріал – РНК коронавірусу. Ендосоми тут ні до чого. Ендо/фагоцитоз – термін на позначення ендоцитозу та фагоцитозу. Ендоцитоз — процес, при якому відбувавається переміщення частинок, таких як великі молекули, частини клітин і навіть цілі клітини, до іншої клітини. Фагоцитоз — це процес активного захоплення і поглинання клітиною інших клітин чи великих частинок інших клітин. Підвид ендоцитозу. Ми вже спростовували тези Ендрю Кауфмана у цьому матеріалі. До того ж, його твердження визнавали неправдивими й незалежні фактчекери з Reuters. Автор відео говорить про ПЛР-тест, який є одним із декількох найбільш розповсюджених і найбільш точних типів тестувань на COVID-19. Подібні неправдиві твердження про ПЛР-тестування і ендосоми ми вже спростовували тут. «В Ухані однією з причин розвитку COVID-19 було те, що там запустили 5G». Твердження про те, що коронавірусна інфекція пов’язана із технологіями 5G відноситься до теорій змов. Ми вже неодноразово спростовували подібні фейки про cистеми 5G. Технології 5G не мають відношення до поширення нового коронавірусу, оскільки віруси взагалі не можуть переноситися через мобільні мережі та радіохвилі. COVID-19 передається повітряно-крапельним шляхом від інфікованої людини. Також можна заразитися від забруднених поверхонь, торкаючись після цього очей, носа чи рота. До того ж COVID-19 поширюється і в країнах, що не не мають 5G-покриття, що не узгоджується з цією теорією. Крім цього немає жодних доказів тому, що вони здатні якимось чином впливати на організм людини. Про це вже писали незалежні іноземні фактчекери з USA Today. «Ви не зможете нікуди поїхати, якщо у вас не буде щеплення від COVID-19». Така теза є безпідставною. Не існує жодних заяв країн, що вони заборонять в’їзд невакцинованим особам. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/nepravda-testi-tse-najbilsha-afera-v-pandemiyi-covid-19-oskilki-voni-ne-viyavlyayut-virus/