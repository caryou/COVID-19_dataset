VoxCheck МАНІПУЛЯЦІЯ: Кількість смертей від коронавірусу в Україні надто мала, тому це звичайний грип Кількість летальних випадків зростає щодня, а СOVID-19 небезпечніший, ніж звичайний грип 2153 , Липень 10, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У цьому відео Сергій Гула розповідає, що кількість смертей від нового коронавірусу в Україні надзвичайно мала у порівнянні з кількістю смертей від грипу та пневмонії, а тому на коронавірус робиться надто великий акцент. Однак, це маніпуляція. Дані Держстату, на які посилається Сергій Гула, відображають причини смерті українців в січні-березні 2020 року. Справді, тоді кількість смертей від пневмонії була більшою, ніж від коронавірусу – 1974 і 9 випадків відповідно. Проте, перший випадок інфікування новим коронавірусом в Україні було зафіксовано лише 2 березня, а першу смерть – 13 березня. У січні-лютому не було жодного підтвердженого випадку захворювання чи смерті від COVID-19. Держстат не публікував дані про кількість та причини смерті у квітні, травні та червні. Саме тому не можна стверджувати, що кількість померлих від коронавірусу менша, ніж від пневмонії чи грипу. Спростовуємо інші неправдиві та маніпулятивні заяви Гули: До нового коронавірусу потрібно ставитись як до звичайного грипу. Ми неодноразово пояснювали, чим звичайний грип відрізняється від нового коронавірусу (тут, тут і тут). Кількість смертей від коронавірусу менша, ніж від серцево-судинних захворювань, раку та ніж кількість смертей в ДТП, тому не варто робити такий акцент на коронавірус. Чому ці дані порівнювати некоректно – ми писали тут. Від грипу і пневмонії померло більше людей за три місяці (січень-лютий), ніж від коронавірусу за півроку. Станом на дату публікації відео в Україні було зафіксовано 1281 летальний випадок COVID-19, а від грипу та пневмонії за січень-березень – 1974 випадки. Проте, це теж маніпуляція. По-перше, перші випадки коронавірусу в України почали фіксуватись в березні, тому 1281 летальний випадок – це дані за 13 березня – 5 липня, грубо кажучи, за 5 місяців, а не за півроку. По-друге, відносно невелика кількість смертей може бути наслідком карантинних заходів, які дозволили стримати поширення вірусу, знизити навантаження на медичну систему та уникнути великої кількості жертв у разі неконтрольованого поширення вірусу, оскільки досі не існує вакцини або ліків від COVID-19, а лікарі у всьому світі застосовують симптоматичне лікування. Ряд країн, які допустили масове поширення вірусу і з запізненням вводили обмежувальні заходи чи активні підходи до відстеження і локалізації захворювання, мають значно вищу статистику смертності від COVID-19. Держава повинна пропагувати сім’ю, а не презервативи Це твердження є особистою думкою Сергія Гули. Законодавством України не закріплено, що держава повинна пропагувати чи нав’язувати сім’ю. Презервативи, окрім того, що це контрацептиви, знижують можливість інфікування захворюваннями, що передаються статевим шляхом, та ВІЛ. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/manipulyatsiya-kilkist-smertej-vid-koronavirusu-v-ukrayini-nadto-mala-tomu-tse-zvichajnij-grip/