VoxCheck ФЕЙК: В Україні винайшли вакцину від коронавірусу Ні, і ніде у світі ще не винайшли таку вакцину 3850 , Квітень 28, 2020 Автор: Колектив авторів Перевірка фейків у рамках партнерства з Facebook Повідомлення про те, що вакцину від Covid-19 вже винайшли десь у світі, регулярно шириться в мережі. Так, в україномовному сегменті Facebook з’явилося відео, що вакцини від коронавірусу вже винайшла в Україні група дослідницьких компаній. Попередньо на цій сторінці вже з’явилася інформація, буцімто цієї вакцини у вільному доступі поки немає, однак можна оформити «передзамовлення» для її безкоштовного отримання у якості благодійної допомоги. Обов’язковою умовою є підтвердження діагнозу COVID-19. Насправді, це неправда: ані в Україні, ані деінде у світі вакцини від нової коронавірусної хвороби ще немає. Хто зараз розробляє вакцини? 1. За даними ВООЗ наразі вже 70 організацій розробляють вакцину від COVID-19, серед яких є три лідери, що вже почали тестування на людях. Перше місце посідає китайська CanSino Biological Inc., яка вже на другому етапі розробки. Друге і третє місця за американськими компаніями Inovio Pharmaceuticals і Moderna Inc. Два фармацевтичні гіганти «Safoni» та «GlaxoSmithKline» об’єднуються для пришвидшення розробки вакцини. В інтерв’ю американському виданню Bloomberg головний виконавчий директор однієї з компаній сказав, що у разі успіху, вони зможуть зробити сотні мільйонів вакцин до кінця наступного року. Німецька компанія Pfizer Inc. у партнерстві з BioNTech SE також розробляє вакцину, використовуючи новий тип технологій РНК. Крім того, подібні організації постійно долучаються до процесу. Так ще у лютому кількість задіяних у розробці компаній була значно меншою, ніж зараз. Чому вакцина розробляється так довго? Розробка вакцини – це складний процес, на успішність і швидкість якого впливає багато факторів: якісне наукове виконання, серйозні випробування, ефективна мобілізація фармакологічної промислової галузі тощо. Однак, попри традиційно довгу роботу над розробкою вакцини, завдяки об’єднанню і мобілізації світових гігантів у галузі розробки таких препаратів, експерти мають оптимістичні прогнози. Так у ВООЗ вважають, що стандартний процес розробки вакцини можна пришвидшити у 10-15 разів і отримати потрібний результат вже за 1-2 роки, а професорка Оксфордського університету нещодавно запевнила, що масове виробництво вакцини від коронавірусу можна чекати вже восени. Перш ніж почати масово виробляти вакцину, її треба багаторазово тестувати. Більшості вакцин, якими зараз користується людство, було потрібно від 5 до 15 років для тестування. Тестування вакцини має три етапи, кожен з яких може тривати 6-8 місяців: тестування на невеликій кількості здорових дорослих; тестування на великій кількості дорослих у регіоні, де поширене захворювання; тестування на тисячах людей у регіоні поширення захворювання. Тож, сьогодні будь-які заяви про винайдення вакцини – це фейки. Щойно вакцина буде схвалена, про це оголосить ВООЗ. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-v-ukrayini-vinajshli-vaktsinu-vid-koronavirusu/