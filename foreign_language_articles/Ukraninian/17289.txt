VoxCheck ФЕЙК: Пандемії іспанки не було, люди помирали від масової вакцинації Вакцинація під час пандемії іспанки не проводилась, а люди помирали від іспанки 1180 , Жовтень 29, 2020 Автор: Колектив авторів Перевірка фейків у рамках партнерства з Facebook Користувачі Facebook поширюють інформацію про те, що нібито пандемію іспанки сфальсифікували, а люди померли від вакцинації. До того ж, нібито іспанка не передається повітряно-крапельним шляхом, і насправді це бактеріальна пневмонія. Про це навіть нібито писав доктор Фаучі. Проте, це не так. Епідемія іспанки не вигадана. І від неї справді померли щонайменше 50 млн людей. Ці смерті не були спричинені вакцинацією. Під час пандемії іспанки не було вакцини, тому від неї не могли загинути люди. Першу вакцину від грипу в США виготовили лише в 1940 році. Подібні фейки вже спростовували іноземні незалежні фактчекери з Facta і Maltida. Безпідставно стверджувати і те, що пандемію іспанки або COVID-19 запланували. Іспанка не була бактеріальною пневмонією. І доктор Фаучі про це не писав. Іспанський грип виникав через вірус, а бактеріальну пневмонію спричиняє бактерія. У дослідженні Фаучі йдеться про те, що під час пандемії іспанки вірус руйнував клітини бронхів та легень, що спрощувало проникнення бактерій в легені та викликало бактеріальну пневмонію. Більшість людей, які померли під час пандемії іспанки, були надзвичайно ослаблені вірусом грипу, тому й постраждали від бактеріальної пневмонії. Цей фейк також спростовували незалежні іноземні фактчекери з Reuters та AFP. Під час досліджень справді не вдалося заразити людей вірусом іспанки навмисно. Однак, автор дослідження, Розенау, робить висновки, що можливо у добровольців був імунітет. Також автор наголошує, що дослідження показує, як мало ми знаємо про іспанку. Автори ще одного експерименту також не змогли штучно передати вірус від хворих здоровим. Серед можливих причин вони говорять про невідомі додаткові фактори, що не були враховані при ізоляції вірусу в хворого або при зараженні здорових. Через обмежену кількість досліджень достеменно невідомо як відбувалось зараження іспанкою. Можливо ключову роль відігравали ще й тварини. У CDC зазначають, що вірус іспанки є «унікальним смертельним продуктом природи, еволюції та змішування людей і тварин». VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-pandemiyi-ispanki-ne-bulo-lyudi-pomirali-vid-masovoyi-vaktsinatsiyi/