VoxCheck НЕПРАВДА: Від локдауну зросла кількість самогубств і загалом більше шкоди, ніж користі Локдаун допоміг у боротьбі з пандемією, а кількість самогубств не збільшилась 366 , Жовтень 29, 2020 Автор: Колектив авторів Перевірка фейків у рамках партнерства з Facebook Користувачі Facebook поширюють відео, у якому йдеться про надзвичайну шкоду локдауну, небезпеку вакцин, завищену кількість підтверджених випадків COVID-19 та зростання кількості самогубств під час жорсткого карантину. Проте, це не так. По-перше, кількість самогубств менша, ніж кількість смертей від COVID-19. У всьому світі фіксують близько 800 тисяч самогубств щороку, а від COVID-19 за десять місяців 2020 року зафіксовано вже близько 1,16 млн смертей. По-друге, немає підтверджень, що кількість самогубств зросла під час локдауну. Офіційної статистики про кількість випадків самогубства у 2020 році ще немає, тому достовірно порівняти ці цифри неможливо. Лікар невідкладної допомоги та викладач Гарвардської медичної школи зазначає, що під час локдауну (навесні 2020 року) в Массачусетсі рівень самогубств не змінився. У цьому дослідженні (ще не рецензованому) також йдеться про те, що кількість самогубств у Массачусетсі у період жорстких обмежень не зросла. Іноземні незалежні фактчекери з FullFact також пишуть про те, що поки немає статистичних даних про кількість самогубств. У Великій Британій суттєво зросла кількість тих, хто звертались за підтримкою у службу психічного здоров’я. Однак, це не означає, що зросла кількість самогубств. Фактчекери з Німеччини спростовують тези про зростання кількості самогубств під час локдауну в Берліні. Видання Deutsche Welle пише, що рівень самогубств в Німеччині під час локдауну навіть знизився. У австралійському штаті Вікторія кількість самогубств під час локдауну також не змінилась. По-третє, локдаун зменшив навантаження на медичну систему та був ефективним заходом у боротьбі з COVID-19. Дослідники вважають, що незважаючи на економічні втрати, локдауни на початку пандемії були ефективними для зниження кількості випадків інфікування та смертності. Наприклад, у цьому дослідженні йдеться про те, що локдаун є ефективним засобом для боротьби з пандемією. Автори цього дослідження стверджують, що п’ять тижнів локдауну в Італії зменшили поширення вірусу на 45% та запобігли близько 200 тисячам госпіталізацій через COVID-19. У низці країн, наприклад, Китаї, Німеччині та Іспанії, суттєво знизилась кількість нових хворих після запровадження локдаунів. Дослідження кількості хворих у шістьох країнах — Китаї, Італії, Ірані, Франції, США та Південній Кореї — показує, що локдауни допомогли запобігли 530 млн нових випадків. Це дослідження підтверджує, що дотримання соціальної дистанції, закриття шкіл, дистанційна робота та обмеження масових зібрань ефективні у боротьбі з COVID-19. До того ж, реальна кількість хворих на COVID-19 ймовірно занижена, а не завищена, через недостатню кількість проведених тестів. Моделювання німецьких вчених показує, що у 10 країнах реальна кількість хворих у середньому перевищує дані офіційної статистики в 4 рази. Натомість, хибнопозитивні результати можуть бути приблизно в 10% протестованих. Незважаючи на це, ПЛР-тести залишаються найбільш надійним способом встановити наявність хвороби. Стверджувати, що обов’язкове носіння масок може бути першим кроком до примусової вакцинації, немає підстав. Тези про небезпеку вакцин ми неодноразово спростовували, наприклад, тут і тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-vid-lokdaunu-zrosla-kilkist-samogubstv-i-zagalom-bilshe-shkodi-nizh-koristi/