12.05.2020 12:30 Тестування на COVID-19 в Україні здійснюють щонайменше 49 лабораторій Наразі діагностування на COVID-19 в Україні проводять щонайменше 49 лабораторій, включно із приватними. Станом на 12 травня усього досліджено 187 307 зразків методом ПЛР (полімеразної ланцюгової реакції). Найбільше ПЛР-досліджень станом на 11 травня здійснили: ДУ «Київський міський ЛЦ МОЗ України» — 15 984; ДУ «Вінницький ОЛЦ МОЗ України» — 12 093; ДУ «Чернівецький ОЛЦ МОЗ України» — 11 247; ДУ «Тернопільський ОЛЦ МОЗ України» — 9 019; ДУ «Запорізький ОЛЦ МОЗ України» — 8 675. Повний перелік державних лабораторій, що тестують на наявність SARS-CoV-2: ДУ «Вінницький ОЛЦ МОЗ України»; ДУ «Волинський ОЛЦ МОЗ України»; ДУ «Дніпропетровський ОЛЦ МОЗ України»; КП «Дніпропетровська обласна клінічна лікарня ім. І.І. Мечникова»; КНП «Донецький обласний центр з профілактики та боротьби із СНІДом»; КНП Маріупольської міської ради «Маріупольська міська лікарня № 4 ім. І.К. Мацука»; ДУ «Житомирський ОЛЦ МОЗ України»; ДУ «Закарпатський ОЛЦ МОЗ України»; КНП «Мукачівська ЦРЛ» Клініко-діагностична лабораторія; КНП «Закарпатський центр громадського здоровя»; ДУ «Запорізький ОЛЦ МОЗ України»; ДУ «Івано-Франківський ОЛЦ МОЗ України»; ДУ «Київський ОЛЦ МОЗ України»; ДУ «Кіровоградська ОЛЦ МОЗ України»; КНП «Кіровоградська обласна лікарня Кіровоградської обласної ради»; ДУ «Луганський ОЛЦ МОЗ України»; ДУ «Львівський ОЛЦ МОЗ України»; ДУ «Миколаївський ОЛЦ МОЗ України»; ДУ «Одеський ОЛЦ МОЗ України»; ДУ «Український науково-дослідний протичумний інститут імені І.І. Мечнікова МОЗ України»; ДУ «Полтавський ОЛЦ МОЗ України»; ДУ «Рівненський ОЛЦ МОЗ України»; КП «ОЦГЗ» РОР, КДЛ з обстеження населення на ВІЛ/СНІД інфекції; ДУ «Сумський ОЛЦ МОЗ України»; ДУ «Тернопільський ОЛЦ МОЗ України»; ДУ «Харківський ОЛЦ МОЗ України»; КНП ХОР«Обласна дитяча інфекційна клінічна лікарня»; КНП ХОР«Обласна клінічна інфекційна лікарня»; ДУ «Херсонський ОЛЦ МОЗ України»; ДУ «Хмельницький ОЛЦ МОЗ України»; ДУ «Черкаський ОЛЦ МОЗ України»; ДУ «Чернівецький ОЛЦ МОЗ України; ДУ «Чернігівський ОЛЦ МОЗ України»; ДУ «Київський міський ЛЦ МОЗ України»; КМП «Київська міська лікарня № 4»; КНП «Олександрівська клінічна лікарня м. Києва»; НДСЛ «ОХМАТДИТ» МОЗ України, Український Референс-центр з клінічної лабораторної діагностики та метрології; ДУ «ЦГЗ МОЗ України». Нагадаймо, першу тест-систему для тестування на COVID-19 вірусологічна референс-лабораторія Центру громадського здоров’я України отримала 4 лютого 2020 року. Цю тест-систему на 30 наборів реакцій Центр закупив у німецького виробника. Відповідно до наказів Міністерства охорони здоров’я України, тестуванню підлягають: люди, яким встановлено підозру на COVID-19; люди, що контактували із пацієнтом з підтвердженим COVID-19; пацієнти із пневмонією; медпрацівники (кожних 5 днів); пацієнти, що одужали (для зняття діагнозу). Лабораторне тестування — єдиний тип діагностики, що підтверджує діагноз COVID-19. Результати швидких тестів не рекомендовано для встановлення діагнозу. Поділитися

article_url: https://www.phc.org.ua/news/testuvannya-na-covid-19-v-ukraini-zdiysnyuyut-schonaymenshe-49-laboratoriy