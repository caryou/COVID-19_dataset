VoxCheck МАНІПУЛЯЦІЯ: Вакцина не є остаточним рішенням від коронавірусу Вакцина здатна забезпечити стійкий імунітет, тоді як наявність антитіл не виключає повторного зараження 3553 , Червень 17, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У новому відео адвокат Сергій Гула розказує, що немає жодного наукового підтвердження, що вакцина є остаточним рішенням проти коронавірусу. До того ж він зазначає, що 3 млн людей вилікувалися без вакцин. Однак, ВООЗ попереджує, що існує можливість повторного зараження людей, які вже перехворіли COVID-19. У світі неодноразово фіксували випадки повторного зараження новим коронавірусом, наприклад, в Китаї та Японії. Такий випадок уже зафіксували і в Україні. Про те, що наявність антитіл не страхує людей, які перехворіли Covid-19 від повторних заражень, говорять багато вчених. Джефрі Шемен, професор Колумбійського університету, вважає, що антитіла не є гарантією, що людина буде захищена від коронавірусу на все життя, а можливо й навіть на рік. Акіко Івасакі, професорка Єльського університету, зазначає, що у більшості людей, які одужують, виробляються антитіла. Проте, не всі антитіла є захисними, деякі можуть навпаки сприяти захворюванню і погіршувати стан хворих. У той же час, вакцина здатна забезпечити стійкий імунітет від нового коронавірусу і стримати його поширення. Масова вакцинація допомогла ліквідувати або зупинити поширення багатьох захворювань (таких як кір, туберкульоз, поліомієліт тощо), які раніше призводили до численних жертв в усьому світі. У той час як країни з низьким рівнем вакцинації час від часу переживають нові спалахи цих хвороб. Мільйони вилікувалися без вакцин, але сотні тисяч і померли. Вакцинація допоможе уникнути багатьох смертей та ускладнень під час хвороби. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/manipulyatsiya-vaktsina-ne-ye-ostatochnim-rishennyam-vid-koronavirusu/