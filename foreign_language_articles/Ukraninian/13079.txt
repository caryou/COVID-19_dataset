VoxCheck БЕЗПІДСТАВНО: Вакцина проти COVID-19 небезпечна і робить людей генетично модифікованими організмами Вакцини проти коронавірусної хвороби поки немає, будь-які закиди проти неіснуючої вакцини безпідставні 1698 , Липень 23, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюється інформація, яка застерігає від вакцини проти коронавірусної хвороби. Ключова помилка, яку допускають автори допису, – формулювання висновків про вакцини, які лише тестують, як про такі, які запустили у виробництво та дозволили масово використовувати. Як застереження використовують аргумент, що вакцини не тестують на тваринах. Це неправда. Вакцини тестують і на тваринах, і на людях. Інше застереження наголошує на експериментальному характері вакцини на основі РНК-технології, яка нібито змінить генетичний код людини. У цьому твердженні правда лише те, що вакцину від коронавірусної хвороби розробляють на основі РНК-технології (наприклад, вакцина компанії Moderna). Важливо! РНК компонент вакцини не взаємодіє з геномом людини і не здатен змінювати його. При використанні класичних вакцин, щоб запустити імунну реакцію, людям вводять антиген – це речовина, переважно органічного походження, яка викликає специфічну імунну реакцію. У РНК-вакцинах з тією ж метою вводять РНК антигену. Метод введення РНК антигену – більш дієвий та універсальний у порівнянні з класичним методом введення антигену. Ще немає жодної сертифікованої РНК-вакцини, вакцина від COVID-19 може стати першою. Називати вакцину експериментальною на нинішньому етапі справедливо, оскільки жодна вакцина ще не пройшла всі перевірки. Утім, після сертифікації називати РНК-вакцини експериментальними – маніпулятивно, оскільки фазу перевірки вони вже пройдуть. Інше застереження стосується відсутності досліджень вакцини від коронавірусної хвороби у далекій перспективі. Таких досліджень, дійсно, немає, бо, по-перше, немає вакцини, а по-друге, не пройшло достатньо часу, щоб вивчати «довгострокову перспективу». Утім, етап тестування вакцини перед її запуском у масове виробництво призначений саме для того, аби впевнитися у безпечності вакцини. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/bezpidstavno-vaktsina-proti-covid-19-nebezpechna-i-robit-lyudej-genetichno-modifikovanimi-organizmami/