VoxCheck ФЕЙК: Коронавірус – штучний, а карантин – це глобальна спецоперація – Пламен Пасков Коронавірус має природне походження, а карантин потрібний для зменшення навантаження на медичні системи 1685 , Липень 6, 2020 Автор: Колектив авторів Перевірка фейків у рамках партнерства з Facebook Пламен Пасков у своїх відео (тут і тут) розповідає про глобальну сплановану спецоперацію, штучний коронавірус та різні теорії змови. Спростовуємо основні неправдиві тези. Теза 1. Коронавірус – це глобальна спецоперація, оскільки рішення про запровадження карантину оголосили одночасно – в п’ятницю, 13 березня, в Італії, Болгарії, Франції та Казахстані. Рішення про введення карантину в Болгарії, справді, було оголошене 13 березня. Проте, перші запобіжні заходи в Італії було запроваджено ще 30 січня, а загальнонаціональний карантин – 9 березня. Про наміри запровадити карантин у Франції Макрон повідомив 16 березня, а карантин почався з обіду 17 березня. Рішення про введення надзвичайної ситуації у зв’язку з коронавірусом в Казахстані було опубліковане 15 березня. А 13 березня в Казахстані було зафіксовано перші два випадки COVID-19. Теза 2. Коронавірус хтось запустив, він створений в лабораторії і є біологічною зброєю. На думку більшості вчених, а також ВООЗ, вірус виник внаслідок природної мутації і перейшов до людей від тварин. VoxCheck вже неодноразово спростовував фейки про штучне походження пандемії COVID-19. Теза 3. Усі країни вводять карантин, бо так каже ВООЗ, а якщо не введуть – то ВООЗ їх покарає. ВООЗ не змушує застосовувати карантинні заходи, а лише публікує рекомендації та критерії, на які можна орієнтуватися щодо того, чи вводити або продовжувати країнам певні обмеження. Рішення щодо жорсткості та характеру обмежувальних заходів — повна прерогатива урядів країн. Теза 4. Тести на коронавірус не можна вважати достовірними, оскільки вони можуть і на грип реагувати. ПЛР-тести виявляють наявність в організмі людини генетичного матеріалу нового коронавірусу та не реагують на грип. Детальніше про це ми писали тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/koronavirus-shtuchnij-a-karantin-tse-globalna-spetsoperatsiya-plamen-paskov/