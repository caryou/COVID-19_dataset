VoxCheck НЕПРАВДА: Коронавірус «вбив» грип, бо хворих записують у статистику COVID-19 Доказів підробки статистики немає, а до зниження інфікування вірусами призвели обмежувальні заходи та зростання вакцинації 493 , Листопад 25, 2020 Автор: Колектив авторів Перевірка фейків у рамках партнерства з Facebook У мережі поширюється матеріал, автори якого коментують статистику грипу в окремо взятих країнах, ставлять питання, чи означає це, що COVID-19 вбив грип і висловлюють припущення, що можливо хворих на грип просто тепер записують до статистики захворюваності на COVID-19. Пояснюємо, чому статистика захворюваності на грип знизилася і чому немає підстав стверджувати, що причина у маніпуляції статистикою. Обмежувальні протиепідеміологічні та гігієнічні заходи, вжиті для боротьби з новим коронавірусом впливають також і на поширення вірусів грипу. У низці країн, що застосовували обмеження мобільності населення та такі заходи, як загальна вимога носіння масок у публічних місцях, а також збільшення обсягів вакцинації проти грипу призвели до значного зниження розповсюдження інших вірусів, у тому числі вірусів грипу. Це підтверджує дослідження, проведене у США, Чилі, Південній Африці та Австралії, де частка позитивних тестів на наявність вірусу грипу серед людей, які зверталися за медичною допомогою, знизилася з 20% до 2,3%. Водночас немає підстав стверджувати, що 2020 року хворих на грип просто почали записувати як хворих на COVID-19. Діагноз COVID-19 та наявність в організмі людини коронавірусу SARS-CoV-2, який викликає захворювання COVID-19 визначається переважно ПЛР-тестуванням. Тест ПЛР виявляє генетичний матеріал вірусу (РНК) і дозволяє відрізнити коронавірус від інших вірусів. Тобто, ПЛР-тест буде позитивним для тих людей, в організмі яких присутній РНК саме конкретного коронавірусу. Також у матеріалі має місце вибіркове цитування першоджерел. Автори посилаються на статтю Daily Mail, де описують питання зниження захворюваності на грип, утім не згадують про більш обгрунтовані причини такої динаміки. Але, по-перше, ресурс Media Bias / Fact Check (який агрегує оцінки медіа від незалежних фактчекерів мережі IFCN) оцінює публікації видання Daily Mail як такі, які мають низький рівень фактологічності матеріалів. Видання неодноразово поширювало радикальні упередження, конспірології та пропаганду. Деякі публікації видання не проходили успішно перевірки фактчекерів. По-друге, у першоджерелі з Daily Mail, на яке посилаються автори матеріалу, ставлять під сумнів теорію про записування хворих на грип до статистики COVID-19, посилаючись на коментарі експертів. В той час, як автори не беруть це до уваги, а лише висловлюють безпідставне припущення про маніпуляції статистикою як причину зростання захворюваності COVID-19 на фоні зниження захворюваності грипом. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-koronavirus-vbiv-grip-bo-hvorih-zapisuyut-u-statistiku-covid-19/