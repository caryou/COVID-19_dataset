VoxCheck ФЕЙК: У Великій Британії поліція буде перевіряти дотримання карантину в приватних будинках Поліція у Великій Британії не має таких повноважень 1049 , Листопад 6, 2020 Автор: Колектив авторів Перевірка фейків у рамках партнерства з Facebook Користувачі Facebook поширюють інформацію про те, що у Великій Британії заборонили святкувати Різдво з родиною. Нібито поліція зможе «вриватись» у приватні будинки та перевіряти, чи не перевищує кількість людей дозволені правила, чи є маски та антисептики. Проте, це не так. Із 12 жовтня у Великій Британії діє трирівнева система протидії COVID-19. Починаючи з найнижчого рівня небезпеки, запроваджується правило шести осіб, тобто не можна збиратись групами більше шести осіб. Британці не повинні контактувати з особами, які не входять до їхнього домогосподарства або доглядальників/помічників. Однак, про право поліції «вриватись» в будинки та перевіряти дотримання норм не йдеться. Не згадується в обмеженнях також необхідність масок та антисептиків в приватних будинках, їх наявність перевіряти не будуть. Джордж Юстіс, представник уряду Великої Британії, нещодавно заявив, що говорити про різдвяні обмеження ще рано, але ймовірно будуть обмеження на зібрання у великих групах. Нові національні обмеження у Великій Британії опублікували 31 жовтня. Обмеження будуть діяти з 5 листопада до 2 грудня, тобто про святкування Різдва поки не йдеться. У нових обмеженнях сказано: «Ви не повинні зустрічатися в приміщеннях з сім’єю чи друзями якщо вони не є членами вашого домогосподарства». Однак, у цьому документі не передбачені механізми контролю за кількістю осіб у будинках. Інформація про можливе втручання поліцейських у приватні будинки з’явилась після заяви одного з офіцерів поліції, що у випадку повідомлення про порушення карантинних норм, поліція зможе заходити у будинки та перевіряти. Проте, це не передбачено встановленими обмеженнями. Зафіксовані випадки, коли поліція приїжджала на виклики через гучні вечірки та порушення карантинних норм, але це не означає, що поліцейські будуть перевіряти кожен будинок на Різдво – наголосимо ще раз: нинішні обмеження чинні до 2 грудня. Крім цього, наприклад, львівський блогер Остап Стахів критикує британські заходи і застерігає людей, що подібне може трапитись і в Україні. На його думку, заборона українцям святкувати Різдвяні свята великими компаніями – по 10-20 осіб – означатиме забуття українських традицій. Проте, варто пам’ятати, що великі родинні збори можуть сприяти поширенню коронавірусу, що може бути особливо небезпечно для старших членів родини. Черговий раз Стахів говорить ще й про абсурдний карантин та маски. Нагадуємо, що карантинні заходи, у томи числі й носіння масок, суттєво зменшують ризик заразитись COVID-19 та допомагають уникнути сценарію, коли численні хворі не можуть отримати медичної допомоги через перевантаження медичних закладів. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-u-velikij-britaniyi-politsiya-bude-pereviryati-dotrimannya-karantinu-v-privatnih-budinkah/