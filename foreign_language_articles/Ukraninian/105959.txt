VoxCheck ФЕЙК: Президент Мадагаскару відмовився від $20 млн хабаря від ВООЗ, щоб отруїти ліки від Сovid-19 Неправда, ВООЗ не пропонувала президенту Мадагаскару хабаря 985 , Травень 22, 2020 Автор: Колектив авторів Перевірка фейків у рамках партнерства з Facebook 15 травня у світі почав циркулювати фейк про те, що ВООЗ запропонували президенту Мадагаскару хабар у розмірі $20 млн за те, щоб додати отруту до місцевих експериментальних ліків від коронавірусу. Тоді ж 15 травня цей фейк потрапив і до українського сегменту соціальних мереж. Утім, африканські незалежні фактчекери з Africa Check уже спростували цю новину. Фейк пішов від видання газети «Tanzania Perspective» від 14 травня, у якій і був кричущий заголовок про хабар від ВООЗ. Натомість сталась помилка (або ж навмисне перекручування) у трактуванні оригінального інтерв’ю президента Мадагаскару Анрі Радзуеліна (Andry Rajoelina) для France 24. Насправді у своїх інтерв’ю президент Мадагаскару ніколи не казав, що ВООЗ пропонували йому хабар. В інтерв’ю для France 24 Радзуеліна розповідав лише про місцеві ліки Covid-Organics: мовляв, ліки показують ефективність попри відсутність достатніх клінічних випробувань. Президент Мадагаскару звертав увагу на те, що Covid-Organics начебто ігнорують, бо їх розробила бідна африканська країна. ВООЗ у відповідь на це лише закликала бути обачливим у використанні недостатньо перевірених засобів. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-prezident-madagaskaru-vidmovivsya-vid-20-mln-habarya-vid-vooz-shhob-otruyiti-liki-vid-sovid-19/