VoxCheck ФЕЙК: Британці вже мають природний імунітет до Covid-19, тому карантин можуть зняти раніше Неправда, твердження про зняття карантину безпідставне: у дослідженні лише припускають наявність групового імунітету 3516 , Травень 16, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюють інформацію, що у Великобританії половина населення вже має природний імунітет до коронавірусу SARS-CoV-2, посилаючись на результати дослідників з Оксфордського університету. І додають, що якщо тестування підтвердять ці висновки, то нинішні карантинні обмеження можуть бути зняті набагато раніше. За результатами теоретичної моделі, автори припускають, що епідемія нового коронавірусу почалася в Італії та Великобританії щонайменше за місяць до першого зареєстрованого випадку, внаслідок чого COVID-19 могли перехворіти значно більше людей, ніж прийнято вважати, і що це могло вплинути на розвиток «групового імунітету» в обох країнах. Проте, з ряду причин, результати цього дослідження поки що не можуть бути використані. По-перше, це лише попередні результати. Дослідження ще не пройшло процес наукового рецензування, про що написано одразу під заголовком дослідження, а тому його результати не є підтвердженими і не можуть використовуватися для ухвалення будь-яких рішень. По-друге, модель базується на ряді непідтверджених припущень, через що піддається критиці інших вчених. Одне з таких припущень – формування колективного імунітету через наявність антитіл у людей, що перехворіли COVID-19. Це припущення не підтверджується реальними даними, які показують можливість повторного зараження людей, які вже перехворіли. Інше не обгрунтоване припущення, що лише один інфікований на 1000 потребує госпіталізації. У той час, як критики дослідження повідомляють, що, наприклад, у італійській Ломбардії, ця цифра є вищою навіть за наявності суворих карантинних обмежень. По-третє, це лише теоретична модель, припущення якої не підтверджені емпірично – тобто на реальних даних. Зокрема, додаткових досліджень потребує перевірка таких припущень, як формування колективного імунітету, та твердження авторів, що COVID-19 перехворіла значно більша кількість населення. Для цього необхідний запуск масового тестування населення на антитіла, до чого закликає автор цієї роботи. Тобто, навіть у випадку позитивних результатів рецензування, це зовсім не означає, що результати моделі можуть бути використані для урядових рішень з приводу відміни заходів соціального дистанціювання. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-britantsi-vzhe-mayut-prirodnij-imunitet-do-covid-19-tomu-karantin-mozhut-znyati-ranishe/