VoxCheck ФЕЙК: Харчова сода знищує SARS-CoV-2, розчиняючи його ліпідну оболонку Лікувальна ефективність харчової соди не доведена 2411 , Серпень 26, 2020 Автор: Колектив авторів Перевірка фейків у рамках партнерства з Facebook У мережі поширюють відео, у якому російський лікар Геннадій Юдін заявляє, що коронавірус лікувати не вміють, втім сода може гарантовано його знищити. Не займайтесь самолікуванням! У разі появи симптомів Covid-19 звертайтесь до сімейного лікаря або швидкої допомоги. Більшість тверджень, наведених у відео – хибні. Спростовуємо основні з них. «Медики делают тесты, но зачем? Ведь лечить коронавирус не умеют». (00:35-00:39) Тести на коронавірус роблять, щоб: виявити, чим хворіє людина. Якщо лікування від, наприклад, грипу чи застуди існує, то від коронавірусу сертифікованих ліків не існує. Натомість лікарі застосовують симптоматичне лікування, щоб полегшити перебіг хвороби та запобігти ускладненням (оскільки у частини хворих на COVID-19 може розвиватися пневмонія чи інші симптоми, що потребують своєчасної госпіталізації чи супроводу лікарів); виявити максимальну кількість можливих хворих, своєчасно ізолювати їх та запобігти ще більшому поширенню хвороби. «Пока вакцину будут готовить – появится мутант, который окажется невосприимчивым к вакцине, и вы обрекаете больного пневмонией на возможную смерть». (00:41-00:49) SARS-Cov-2, як і інші віруси, має здатність до мутації. Однак це не є свідченням того, що вакцина буде неефективною. Незважаючи на мутації, вірус показує невелику швидкість мутацій. Дослідники мутацій нового коронавірусу вважають це позитивною новиною для розробки вакцини від SARS-CoV-2. Детальніше про це ми писали тут. «Врач, контактирующий с COVID-пациентами после смены растворяет в литре воды столовую ложку соды, и кипятит её. Вдыхает пар в течение 15 минут. Это может сделать любой. Сода растворяет липидную оболочку вируса, а пар варит вирусы в слюне и слизи». (01:47-02:04) «Я призываю – при появлении симптомов подышите над кипящим водно-содовым раствором 15 минут несколько дней». (03:02-03:09) По-перше, ні ВООЗ, ні Центри по контролю та профілактиці захворювань США (CDC) і Європи (ECDC) не містять рекомендацій щодо профілактики коронавірусу харчовою содою. Подібний фейк про «цілющі властивості харчової соди проти коронавірусу» вже спростовували незалежні фактчекери з La Silla Vacía. Ми ж вже спростовували схожий фейк про лікування коронавірусу теплим розчином соди та лимону. По-друге, подібні заклики можуть бути небезпечними. Люди, що застосовують самолікування з використанням засобів, ефективність яких не підтверджена, можуть «запустити» хворобу і звернутися за медичною допомогою надто пізно. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-harchova-soda-znishhuye-sars-cov-2-rozchinyayuchi-jogo-lipidnu-obolonku/