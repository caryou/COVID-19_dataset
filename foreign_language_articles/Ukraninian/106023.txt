VoxCheck ФЕЙК: Швеція відмовилася від боротьби з коронавірусом Менш суворий підхід – не відмова 4574 , Травень 12, 2020 Автор: Колектив авторів Перевірка фейків у рамках партнерства з Facebook Так, у березні у Швеції перестали тестувати усіх, хто має підозру на коронавірус. Коли кількість хворих перейшла межу близько 8 хворих на 100 тисяч жителів, уряд змінив стратегію. Політику спрямовують на виявлення захворювання у групах ризику та тих, хто вже перебуває у лікарнях. Через обмеження тестування, статистика захворюваності у Швеції не відображає реальної ситуації. Втім, зміна підходу не означає, що країна не веде боротьбу з захворюванням взагалі. 17 квітня уряд прийняв нову стратегію, за якою розширено коло осіб, які підлягають тестуванню. Планують проводити 50-100 тис. тестів на тиждень. Для порівняння: Україна готова проводити 30 тис. тестів на тиждень і проводить близько 10 тис; в Україні населення приблизно в 4 разів більше, ніж у Швеції. Із 19 березня на 30 днів була введена заборона на в’їзд з не шенгенських країн. Поки за рекомендацією Європейської Комісії цю заборону продовжили до 15 травня. Працівників, які можуть працювати дистанційно, рекомендували перевести на дистанційну роботу. З 12 березня діяла заборона на зібрання понад 500 осіб, а вже з 29 березня поріг знизили до 50 осіб. Старші школи, коледжі, університети та заклади освіти для дорослих рекомендували перевести на дистанційне навчання. І ця рекомендація діє. На дитячі садки та початкову та середню школу це не розповсюджується, щоб батьки могли ходити на роботу, не залишаючи дітей вдома. Водночас, йде обговорення законопроекту, за яким би забезпечували догляд за дітьми, батьки яких мають соціальну важливу роботу і не зможуть залишити дітей у разі закриття садків та шкіл. Уряд дозволив залишатися вдома без оформлення лікарняного протягом 14 днів. Рішення прийняли для зменшення навантаження на заклади охорони здоров’я та зменшення ризиків поширення коронавірусу. Динаміку розгортання COVID-19 у Швеції можна подивитися тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-shvetsiya-vidmovilasya-vid-borotbi-z-koronavirusom/