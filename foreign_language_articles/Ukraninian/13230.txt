VoxCheck НЕПРАВДА: Діти не хворіють на COVID-19 і не поширюють його Незважаючи на меншу ймовірність заразитися, діти так само можуть переносити коронавірус і хворіти на COVID-19 181 , Січень 14, 2021 Автор: Колектив авторів Перевірка фейків у рамках партнерства з Facebook У мережі поширюють інформацію, що начебто діти фізично не можуть хворіти на COVID-19 і передавати його іншим, оскільки вірус фізично не може у них розмножуватися. Утім, це неправда. Діти можуть інфікуватися та передавати новий коронавірус. Все ж попереднє дослідження з Ісландії показало, що діти менше хворіють та передають вірус , ніж дорослі. Так, діти до 15 років мають приблизно вдвічі менші шанси заразитися, ніж дорослі, і також вдвічі менше, ніж дорослі, передати вірус іншим. Водночас вчені зазначають, що навіть якщо діти менш сприйнятливі до вірусу, все ж ризики поширення захворювання в школах, як у місцях скупчення людей, можуть різко зростати. Результати іншого ісландського дослідження також засвідчили, що у дітей віком до 10 років та жінок захворюваність на COVID-19 була нижчою, ніж у підлітків, дорослих та чоловіків. Крім цього, діти до 12 років мають значно меншу ймовірність захворіти. Саме тому керівники шкіл повинні розділяти дітей молодшого віку та підлітків. Автор допису також зазначає, що в одній сім’ї (яка тривалий час ізолювалася від зовнішнього світу, а потім зустріла людей), із п’яти членів родини троє померли від пневмонії, яку викликав звичайний ГРВІ. Таким чином, автор аргументує, що у людей, які зіштовхуються з ГРВІ, виробляється сильніший імунітет до них. Утім, це може стосуватися нового коронавірусу лише частково. Дослідження показують, що деякі люди можуть мати частковий чи повний імунітет проти SARS-CoV-2, якщо раніше мали хвороби, що викликаються схожими коронавірусами. Утім, усі інші не є захищеними від зараження і для них перенесення захворювання несе ризик смерті чи ускладнень. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-diti-ne-hvoriyut-na-covid-19-i-ne-poshiryuyut-jogo/