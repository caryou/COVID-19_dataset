VoxCheck ФЕЙК: Медсестра Тіффані Довер померла після вакцинації Тіффані Довер не померла після вакцинації 8476 , Грудень 24, 2020 Автор: Колектив авторів Перевірка фейків у рамках партнерства з Facebook У мережі поширюють інформацію, що у США медсестра Тіффані Довер померла після вакцинації від COVID-19. Проте, це не так. Тіффані Довер знепритомніла під час пресконференції після того, як отримала вакцину Pfizer від СOVID-19. Однак, повідомлення про її смерть неправдиві. Цей фейк також спростовували іноземні незалежні фактчекери зі Snopes. Сама Тіффані пізніше зазначала, що це реакція її організму на біль від голки шприца, а не на саму вакцину. У Твіттері лікарні, де працює медсестра, написали, що з Тіффані все добре і вона просить про приватність. 21 грудня на сторінці лікарні також опублікували відео Тіффані з колегами. У коментарі незалежним іноземним фактчекерам з Associated Press у лікарні підтвердили, що Тіффані жива і в понеділок (тобто 21 грудня) була на роботі. Автори відео посилаються на дані сторінки searchquarry.com. Мовляв, це реєстр усіх, хто померли в США, і саме там є вже дані про Тіффані Довер. Однак, інформація на порталі стосується не лише померлих. Це агрегована база даних, де є інформація про людей, судові рішення, реєстри автомобілів та багато іншого. Тож використовувати її як підтвердження, що медсестра померла, не можна. Нагадуємо, що інформація про 6 померлих від вакцини Pfizer неправдива. Протягом періоду випробування шість учасників померло, але чотирьом з ним вводили плацебо, а не справжню вакцину. Смерті двох вакцинованих сталися від зупинки серця та атеросклерозу з ймовірністю, що притаманна загальній популяції. Обом померлим було більше 55 років. Зв’язок цих смертей саме з вакцинацією не доведений. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/fejk-medsestra-tiffani-dover-pomerla-pislya-vaktsinatsiyi/