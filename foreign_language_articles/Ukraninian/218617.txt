VoxCheck ФЕЙК: коронавірус «тримається в горлі» і лікується полосканням Ні, це не допоможе у лікуванні Covid-19. 8950 , Березень 27, 2020 depositphotos / halukkohserli.hotmail.com Автор: Колектив авторів Перевірка фейків у рамках партнерства з Facebook. В Україні і за кордоном часто радять пити більше води і полоскати горло. Логіка поради у тому, що вірус нібито затримується у горлі на певний час, тож якщо кожні 15 хвилин пити воду або полоскати горло — ви просто вимиватимете вірус. Ні, це не працює. Американські науковці з університетів Вандербільта та Х’юстона розповіли, що регулярне пиття води допомагає виключно від зневоднення й жодним чином не вплине на потрапляння вірусу у ваш організм. Віруси дійсно не виживають у кислому середовищі нашого шлунку. Але, по-перше, не гарантовано, що вірус «змиється» в шлунок. А, по-друге, вони потрапляють до нашого організму НЕ тільки через рот, а й через носову порожнину. Інші поради зводяться до того, що треба полоскати горло солоним розчином. Це теж не працює. У деяких випадках полоскання горла та промивання носа солоною водою трохи полегшує перебіг застуди, але жодним чином не допомагає при респіраторних захворюваннях. У будь-якому випадку, ефективність такого “методу” лікування чи профілактики не доведена. Згідно з рекомендаціями ВООЗ та МОЗ реально допоможе: залишатись вдома і дотримуватись вимог карантину; не контактувати з хворими або з людьми із симптомами вірусу; частіше мити руки та обробляти їх антисептиком; вести здоровий спосіб життя, висипатись, уникати стресу та відмовитись від шкідливих звичок. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 коронавірус фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-koronavirus-trimayetsya-v-gorli-i-likuyetsya-poloskannyam/