VoxCheck ФЕЙК: Коронавірусний локдаун був марнуванням часу і спричинив більше смертей, ніж врятував Локдаун зменшив навантаження на медичну систему та був ефективним заходом у боротьбі з COVID-19 3144 , Червень 10, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюється інформація, що локдаун не допоміг змінити хід пандемії, а також спричинив більше смертей, ніж врятував. Автори таких дописів посилаються на професора Майкла Левітта та звіт компанії J.P.Morgan. Пояснюємо, як насправді. Левітт припускає, що рішення урядів тримати людей вдома базувалося швидше на паніці, ніж на наукових висновках. Він не стверджує, що локдаун збільшив випадки смерті в 10-12 разів, а лише критикував модель Фергюсона, на основі якої уряд Великобританії прийняв рішення про запровадження обмежень. Левітт вважає, що моделювання Фергюсона перебільшило кількість загиблих в 10-12 разів. У звіті американського фінансового холдингу J.P.Morgan, про який також згадують автори, йдеться, що обмежувальні заходи не досягли своїх цілей зі стримування пандемії, але негативно вплинули на мільйони людей. У той же час, у цьому ж звіті J.P.Morgan зазначають, що R0 – заразність вірусу і темпи його розповсюдження – після введення локдауну знизилися. Рішення про введення обмежень приймалися на основі моделей, які розроблялися дослідниками і визначали потенційні сценарії розвитку пандемії, базуючись на доступній на той час інформації про новий коронавірус і ряді припущень. У той же час, дослідження ефективності обмежувальних заходів, які з’являються зараз, показують їхню ефективність у зниженні навантаження на медичну систему, за умови, що вони були введені вчасно і виконувалися громадянами. Раніше дослідження ефектів карантину на зниження смертності від Covid-19 у Каліфорнії, США показало, що за перші три тижні обмежень, з 19 березня по 9 квітня, завдяки жорстким карантинним заходам Каліфорнія знизила кількість заражень на 145000-233000 порівняно зі штатами, що не вводили або вводили слабші обмеження, запобігши від 1800 до майже 5000 смертям. Таким чином, ранні та жорсткі заходи ізоляції дозволили скоротити захворюваність в 7,4-12 разів, а смертність – в 3,3-9,2 рази. Дослідження (опубліковане після інтерв’ю Левітта), проведене на основі даних 129 країн світу показує, що обмежувальні заходи показали високу ефективність у стримуванні поширення коронавірусу, вирівнюванні так званої «пандемічної кривої» захворюваності та зниженні кількості смертей. У таких країнах, як Нова Зеландія чи В’єтнам, що ввели обмеження відразу після початку поширення вірусу, вдалося знизити потенційний рівень летальності на 90-98% порівняно з ситуацією без обмежень. Ефект карантинних обмежень виявився вищим у країнах, де карантинні обмеження були введені швидше, а також у країнах із вищою часткою населення похилого віку, розвиненими системами охорони здоров’я, нижчою температурою та нижчою густотою населення. Інше дослідження (також опубліковане пізніше) на основі даних 135 країн стверджує, що найбільш ефективними виявилися обмеження на проведення публічних подій та масові зібрання. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-koronavirusnij-lokdaun-buv-marnuvannyam-chasu-i-sprichiniv-bilshe-smertej-nizh-vryatuvav/