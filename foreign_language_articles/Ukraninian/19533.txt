VoxCheck ФЕЙК: Люди заражаються коронавірусом під час тестування Ні, боятися тестів не варто 5503 , Квітень 20, 2020 Автор: Колектив авторів Перевірка фейків у рамках партнерства з Facebook У мережі з’явилося відео про те, що причиною інфікування Covid-19 є ПЛР-тести на виявлення коронавірусу. Начебто їх навмисно заражають компанії-виробники при виготовленні. Автор відео — Руслан Велес, закликає не проходити тестування та розказує про те, що лабораторія у Люксембурзі провела аналізи тестів, які використовується у Великобританії та підтвердила, що 20% тестів заражені Covid-19. У цьому твердженні він посилається на статтю видання Telegraph. Вперше відео з участю Руслана розповсюдили у дописі румунською мовою. Вже за декілька днів відео з’явилося у постах українських користувачів Facebook про ініціативу мера Львова — Андрія Садового, щодо обов’язкового проходження священниками тестів на Covid-19. В той же день на сторінці Федора Олексюка з’явилося відео з подібним контекстом, у котрому автор заявив про зараження коронавірусом через тести та бажання влади у такий спосіб знищити 20% священнослужителів міста Львів. Про що насправді йде мова у статті? Щоб прискорити запуск масового тестування населення уряд Великобританії залучив приватні фірми до виробництва комплектів тестів. Одна з них Eurofins Scientific, розташована у Люксембургу, повідомила уряд Великобританії у листі про затримку у відправці комплектів через зараження коронавірусом основних компонентів тестів — зондів та праймерів. Як це точно трапилося лабораторія не повідомила. Тобто у новині немає й мови про “навмисне” інфікування тестів виробниками, а Люксембурзька лабораторія не проводила аналіз британських тестів, а безпосередньо їх виробляє. Інформації про 20% заражених тестів у новині також немає. Це суто здогадки автора. У коментарях до відео Велес обгрунтовує їх тим, що за статистикою 15-20% людей, які пройшли тестування, мають коронавірус. Тому він і вважає, що 15-20% тестів інфіковані. Такої ж логіки притримується і автор другого відео — Федора Олексюка, котрий заявляє про намагання міської влади винищити 20% священиків. Ця логіка – повністю хибна. Як роблять тести на коронавірус і на що треба звернути увагу? Існує два види тестів: експрес-тести та ПЛР-тестування. Для експрес-тесту на коронавірус береться венозна або капілярна кров. Його можуть проводити будь-які лікарні, однак він виявляє лише непрямі ознаки вірусу, оскільки працює з антитілами – білковими сполуками, котрі виробляє організм у відповідь на вірус. Другий вид тестування вважають більш точним, оскільки він працює з ДНК за допомогою Полімеразної ланцюгової реакції. Він потребує мазку з носа та гортані, який збирають сухими одноразовими зондами. Після забору матеріалу діагностика проводиться за межами організму людини: усе переносять у транспортну пробірку, яку вкладають у спеціальний холодильник і при температурі від +2 до +8 градусів транспортують у лабораторію. Обов’язково перевіряйте стерильність медичних матеріалів — зондів та голок для забору крові, а також цілісність їх упаковки. За необхідності вимагайте від медичних працівників розпаковувати їх при вас. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 фейк Sorry, Comments are closed! Застереження Автор не является сотрудником, не консультирует, не владеет акциями и не получает финансирования ни от одной компании или организации, которая имела бы пользу от этой статьи, а также никак с ними не связан. Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-lyudi-zarazhayutsya-koronavirusom-pid-chas-testuvannya/