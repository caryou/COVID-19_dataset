VoxCheck НЕПРАВДА: Масковий режим у боротьбі з SARS-CoV-2 тільки шкодить Низка досліджень підтверджують ефективність масок у стримуванні поширення коронавірусу 949 , Листопад 18, 2020 Автор: Колектив авторів Перевірка фейків у рамках партнерства з Фейсбук Користувачі мережі поширюють зображення, у тексті якого йдеться, що введення маскового режиму не призвело до зменшення кількості випадків зараження коронавірусом SARS-CoV-2. Також стверджується, немов досвід розвинутих країн, де суворо дотримуються правил носіння масок, доводить лише шкоду від маскового режиму. Пояснюємо, чому це неправда. Хибна теза 1. У жодній країні світу введення суворого маскового режиму не призвело до зменшення кількості випадків зараження. Насправді низка досліджень підтверджують ефективність загального маскового режиму у стримуванні поширення коронавірусу. Зокрема, про це свідчить досвід розвинених країн, де люди більше дотримуються правил щодо носіння масок. Наприклад, нещодавнє дослідження з Канади показало, що загальний масковий режим у липні та серпні в 34 медичних округах провінції Онтаріо сприяв зниженню кількості заражень на понад 25% порівняно з округами, де цю вимогу не вводили. Також загальнонаціональна вимога носіння масок у приміщеннях призвела до зниження кількості нових заражень на 25-40%, тоді як до цього повідомлялося про 700-1100 нових випадків на тиждень. Дослідження з США показало схожі результати: у штатах, де було введено обов’язкове носіння масок серед працівників громадської сфери та бізнесу, спостерігалося приблизно на 40% менше заражень SARS-CoV-2 порівняно зі штатами, які таку вимогу не вводили. Дослідження також показало, що в цілому обмежувальні заходи в призвели до зниження темпів розповсюдження вірусу і кількості смертей від нього майже вдвічі. Раніше дослідження з Німеччини, проведене у червні 2020 року, також показало, що загальний масковий режим призвів до зниження кількості нових заражень близько на 40%. Хибна теза 2. Оскільки після введення маскового режиму крива захворюваності у всіх без винятку країнах почала різко зростати, маски лише шкодять здоров’ю. По-перше, не у всіх країнах крива захворюваності продовжувала зростати в період запровадження суворих обмежувальних заходів (зокрема носіння масок). У низці країн запровадження обмежувальних заходів супроводжувалося зниженням темпів поширення вірусу до дуже низьких показників. Наприклад, такі країни, як Нова Зеландія, В’єтнам, Китай, Південна Корея досягнули показників менше 100 випадків інфікування на день. По-друге, найімовірніше, введення маскового режиму і зростання захворюваності пов’язані іншим чином. Не введення маскового режиму призвело до збільшення кількості випадків заражень, а навпаки — режим запроваджували, коли вірус набував значного поширення. Водночас автор не наводить жодних доказів протилежного: яким чином носіння масок призводить до зростання швидкості заражень. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-maskovij-rezhim-u-borotbi-z-sars-cov-2-tilki-shkodit/