Версія для друку 28 серпня Велика палата Конституційного Суду України на закритій частині пленарного засідання продовжила розгляд справи за конституційним поданням 51 народного депутата України щодо відповідності Конституції України (конституційності) Указу Президента України Про призначення А. Ситника Директором Національного антикорупційного бюро України. У цій справі ухвалено Рішення № 9-р/2020. *** Велика палата Конституційного Суду України на закритій частині пленарного засідання продовжила розгляд справи за конституційним поданням Верховного Суду щодо відповідності Конституції України (конституційності) окремих положень постанови Кабінету Міністрів України „Про встановлення карантину з метою запобігання поширенню на території України гострої респіраторної хвороби COVID-19, спричиненої коронавірусом SARS-CoV-2, та етапів послаблення протиепідемічних заходів“, положень частин першої, третьої статті 29 Закону України „Про Державний бюджет України на 2020 рік“, абзацу девятого пункту 2 розділу 11 „Прикінцеві положення“ Закону України „Про внесення змін до Закону України „Про Державний бюджет України на 2020 рік“. У цій справі ухвалено Рішення № 10-р/2020. *** Велика палата Конституційного Суду України на засіданні розглядала питання щодо визначення форми конституційного провадження у справі за конституційним поданням 50 народних депутатів України щодо відповідності Конституції України (конституційності) окремих положень Закону України „Про Національне антикорупційне бюро України“. Постановлено Ухвалу про розгляд справи у формі усного провадження. *** Велика палата Конституційного Суду України на засіданні розглядала питання про подовження строку постановлення колегіями суддів Конституційного Суду України ухвал про відкриття або про відмову у відкритті конституційних проваджень у справах за конституційними скаргами. Постановлено Ухвалу про подовження строку. Інформує відділ комунікацій КСУ та правового моніторингу

article_url: http://www.ccu.gov.ua/novyna/28-serpnya-2020-r-poryadok-dennyy-zasidan-ksu-zatverdzhenyy-rezultaty-rozglyadu-sprav