VoxCheck ФЕЙК: Білл Гейтс проводить експерименти над людьми, а пандемія вигадана Пандемія реальна, а Гейтс сприяє вакцинації 897 , Червень 29, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У новому відео екскурсовод Катя (Єкатерина Сініцина – Сантоні) розповідає про страшні експерименти Білла Гейтса над людьми та нереальну пандемію. Спростовуємо основні неправдиві тези: Теза 1. На гроші Білла Гейтса утримується ВООЗ, незважаючи на те, що ВООЗ не має права приймати внески від приватних осіб. ВООЗ може приймати внески від будь-кого, в тому числі від приватних осіб. У випадку Білла та Мелінди Гейтс йдеться про фонд. Станом на кінець першого кварталу 2020 року Фонд Білла та Мелінди Гейтс фінансували 11,41% програмного бюджету ВООЗ на 2020-2021 роки. Це друге місце серед усіх внесків. Більша частка внеску лише у США – 11,96%. Теза 2. Білл Гейтс проводить експерименти над дітьми, як це робив Менгеле під час Другої світової війни. Гейтс тестував на африканських дітях вакцину проти раку шийки матки, після якої вони втратили здатність народжувати. Антималярійні препарати, поширенню яких сприяє Гейтс, викликали параліч. Після експериментів Гейтса в Індії була страшна епідемія. Ми вже спростовували подібні фейки про Білла Гейтса. Вакцину проти вірусу папіломи людини, який може викликати рак шийки матки, тестували в Індії. Припинили цю програму через смерть сімох дівчат, які брали участь в дослідженні. Проте, виявилось, що смерті не пов’язані з вакцинацією. Фейки про втрату здатності жінками народжувати розповсюджувались про вакцину проти правця. Католицька комісія з охорони здоров’я виступала проти кампанії вакцинації, заявляючи, що вакцина – це спроба масової стерилізації жінок. Але міністр охорони здоров’я Кенії спростував це звинувачення. У 1995 році ВООЗ проводила перевірку вакцини у лабораторіях, де результати чітко показали, що вакцина є безпечною для використання та, тим паче, не є засобом стерилізації. У 2010 році Фонд Білла та Мелінди Гейтс фінансував розробки вакцин проти малярії. Однак жоден проєкт не передбачав їхнього випробування на дітях. Про випадки смерті немовлят за цей період у Африці через вакцини ніде не повідомлялося. До того ж, побічним ефектом вакцини від малярії можуть бути фебрильні судоми, але аж ніяк не параліч. В Індії в проміжок від 2000 до 2017 року було зафіксовано багато випадків паралічу, однак немає жодних доказів, що це пов’язано із вакцинами проти поліомієліту. Теза 3. Білл Гейтс хоче скоротити кількість населення на планеті. Цей фейк ми також вже спростовували. Білл Гейтс говорив не про необхідність зменшення кількості населення, а на скорочення швидкості приросту населення. Теза 4. Віруси гинуть при температурі вищий +28, тому соціальна дистанція на пляжі не потрібна. Інфікуватися SARS-CoV-2 можна незалежно від того, наскільки сонячна чи спекотна погода. Перебування на сонці чи температура понад 25°C не захистить від інфікування коронавірусом. Так само не вбиває вірус холодна погода чи сніг, адже в будь-яких кліматичних умовах, нормальна температура тіла людини становить 36.5-37°C. Крім того, хвороба поширюється і у країнах зі спекотним кліматом. Теза 5. Пандемії немає, все це — брехня і фарс. Пандемія — це епідемія, що відбувається по всьому світу або охоплює велику кількість території, вражаючи значну кількість людей. 11 березня через те, що COVID-19 поширився у світовому масштабі і кількість хворих сягнула понад 118 тисяч, ВООЗ оголосила пандемію. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook Білл Гейтс коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: Весняне введення повного локдауну по Україні VoxCheck ФЕЙК: Президент України наказав виключити УРСР з ООН та включити в неї Україну Економіка Депутатське зниження оподаткування для «грального»: хто недоотримає гроші

article_url: https://voxukraine.org/uk/fejk-bill-gejts-provodit-eksperimenti-nad-lyudmi-a-pandemiya-vigadana/