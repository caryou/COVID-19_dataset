VoxCheck ФЕЙК: Білл Гейтс розповсюджує віруси, щоб наживатися на вакцинах Неправда, це теорія змови, яка не має фактологічного підтвердження 1131 , Червень 10, 2020 Лєна Шуліка, VoxUkraine Автор: Колектив авторів Перевірка фактів у рамках партнерства з Facebook У мережі неодноразово поширювали теорії змови про нібито «винахід» коронавірусу Білом Гейтсом заради наживи. Тепер в деяких постах йдеться, що він «просуває віруси» заради «імунних паспортів». Так, автор допису демонструє шматок з інтерв’ю Білла Гейтса, поєднує це з власним коментарем про те, що Гейтс хоче вакцинувати «7 млрд людей», що пандемія вигідна Гейтсу та про те, що він хотів за допомогою вакцин «скоротити чисельність населення планети». Утім, такі твердження є «теорією змови», яка не має жодного фактологічного підтвердження. Щодо «імунних паспортів». Шматок відео у дописі – реальний, у березні 2020 року Білл Гейтс дійсно дав інтерв’ю на TED Talks. У відео Гейтс ділиться своїми роздумами – не планами – про те, як світ відповідатиме на коронавірусну загрозу і зокрема про ймовірну появу певного документу, що засвідчуватиме, що людина перехворіла або отримала вакцину. Щодо імунізації. Дійсно, Фонд, заснований Білом та Меліндою Гейтс, просуває ідею імунізації. Утім, це некомерційна організація, що витрачає кошти на імунізацію, а не заробляє на ній. Щодо скорочення чисельності населення – цю тезу ми коментували уже кілька разів. В одному із своїх виступів Білл Гейтс наголошував не на необхідності зменшення кількості населення, а на скороченні швидкості приросту населення. У відео йдеться про те, що з кращою вакцинацією, охороною здоров’я та доступом до медичних послуг (а не тільки вакцинацією) більше дітей буде виживати, тому потреба народжувати більше зникне. Якщо дивитися тренд, то в країнах, які розвиваються, зменшення фертильності пов’язано зі збільшенням тривалості життя, а також доходів. Детальніше про це розповідали в цьому матеріалі. Втім можна прослідкувати значно глибший зв’язок у теоріях змов між Гейтсом, коронавірусом і чіпуванням. ЗМІ неодноразово поширювати перекручене трактування його слів, вказуючи, що Білл Гейтс використовуватиме «мікрочипи», аби «боротися з коронавірусом». Детальніше ці випадки розбирали тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-bill-gejts-rozpovsyudzhuye-virusi-shhob-nazhivatisya-na-vaktsinah/