VoxCheck ФЕЙК: Білорусь перемогла коронавірус без карантину Неправда, у Білорусі досі хворіють на COVID-19, і навіть ці дані можуть бути применшеними 862 , Червень 19, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюють відео, де йдеться, що коронавірус можна перемогти і без карантину. Це нібито своїм прикладом довела Білорусь. Начебто президент країни Лукашенко, який відмовився запроваджувати епідеміологічні обмеження в країні, виявився правим. Утім, таке твердження не відповідає дійсності – у Білорусі досі хворіють на COVID-19, крім того ці дані можуть бути спотвореними. У Білорусі хворіють на коронавірус із 27 лютого. А станом на дату публікації відео, 9 травня, у Білорусі зареєстрували 933 нових випадки захворювання на COVID-19 і 5 нових випадків смертей від нього. Всього станом на 9 травня було зафіксовано 21101 випадків, а станом на 19 червня – понад 56 000. У попередні дні, наприклад, реєстрували 1766 нових випадків захворювання та 9 нових випадків смертей 6 травня та 913 і 4 випадки відповідно 8 травня. 7 травня не повідомили про жоден випадок. Протягом усього цього часу розповсюдження хвороби в Білорусі класифікували як «осередки випадків», тобто захворювання уже не було імпортованим. Отже, хвороба в Білорусі є, її не зупинено і не подолано, відтак говорити про «перемогу без карантину» неправильно. Також, Білорусь неодноразово критикували через можливе приховування реальних показників захворюваності. Наприклад, президент Литви Ґітанас Науседа висловлював думку, що довіряти білоруським даним щодо захворюваності коронавірусом не можна. Крім того, не запроваджувати карантин в Білорусі було, зокрема, політичним рішенням. Сам Лукашенко заявляв, що «громадяни піднімуть його на вили», якщо він запровадить карантин. Також президент країни наголошує, що саме їхній досвід «без карантину» тепер переймають інші «багаті країни», наприклад, Росія. На противагу тому, ВООЗ ще наприкінці квітня закликала запровадити в Білорусі карантин з огляду на епідеміологічну ситуацію в країні. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-bilorus-peremogla-koronavirus-bez-karantinu/