VoxCheck ФЕЙК: Люди у Кореї масово помирають через вакцинацію від грипу Зв’язок між смертельними випадками та вакцинацією не доведений 1273 , Жовтень 29, 2020 Автор: Колектив авторів Перевірка фейків у рамках партнерства з Фейсбук У мережі поширюють інформацію про те, що люди у Кореї спочатку 12, а вже і 48 людей померло через вакцинацію від грипу. Це не так. Далі розбираємо приклади хибних матеріалів про це. Наприклад, у цьому відео адвокат Сергій Гула каже про те, що Корейський центр по контролю та профілактиці захворювань вже підтвердив, що 48 смертей настали саме після вакцинації. На підтвердження своїх слів він надає посилання на Reuters. Однак, у Reuters чітко вказано, що зв’язок між смертельними випадками та вакцинацією не доведений. У цьому більш ранньому відео Сергій Гула розповідає про смерть від такого ж щеплення проти грипу 17-річного підлітка. Тоді так само не було доведено зв’язку між щепленням та смертю підлітка. В обох відео Сергій Гула маніпулює: він згадує про те, що зв’язок між смертями і щепленням не був доведений, але кілька разів повторює питання «Чому ж люди тоді масово помирають?». Так адвокат навмисно наштовхує глядачів на хибну думку про те, що смерті виникли саме від вакцин, хоча жодних фактологічних аргументів він не додає. Гула говорить і про, те що нібито не було проведено жодних досліджень, які б довели, що зв’язку між смертями і щепленням немає. Це неправда. За результатами первинних розтинів, які провела Національна судово-медична служба у Південній Кореї, 13 людей померли від супутніх хвороб, не пов’язаних з вакцинацією. А 26 смертей, причини яких уже розслідували, не пов’язані з вакцинацією. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-lyudi-u-koreyi-masovo-pomirayut-cherez-vaktsinatsiyu-vid-gripu/