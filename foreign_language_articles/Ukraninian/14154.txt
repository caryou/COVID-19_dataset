VoxCheck МАНІПУЛЯЦІЯ: Вакцинація в Ізраїлі показна: навіть на шприц голку не одягають Бені Бен Мувчар вакцинувався під час першого дубля, а поширюють другий дубль відео 314 , Січень 14, 2021 Автор: Колектив авторів Перевірка фейків у рамках партнерства з Facebook У мережі поширюють відео вакцинації в Ізраїлі. На відео медсестра начебто робить ін’єкцію пацієнту. Утім, на шприці немає голки, місце уколу не дезінфікують, рухи медсестри різкі. Із цього роблять висновок, що на відео вакцинація несправжня та показна. Скриншот відео, яке поширюють. Хоча на самому відео справді не відображають вакцинації, пацієнту вкололи вакцину від COVID-19 раніше. Подібний фейк уже спростовували незалежні фактчекери з France 24 – Les Observateurs, Aos Fatos та Faktograf.hr. На відео – Бені Бен Мувчар. Він очолює регіональну раду в місті Мевут-Хермон, розташованому в Північному окрузі Ізраїлю. Бені Бен Мувчар вакцинувався від коронавірусу 22 грудня 2020 року у лікарні Clalit у місті Кір’ят-Шмона. Під час візиту Мувчар дозволив співробітникам лікарні зробити відео для каналів лікарні в соціальних мережах. Коли Мувчару справді вводили вакцину, політик не згадав назви лікарні. Саме тому його попросили зробити другий дубль, у якому Мувчар подякував лікарні Clalit та її працівникам. Утім, під час другого дубля Мувчара вже не вакцинували, а лише вдавали проведення процедури. Після того, як другий дубль із удаваною вакцинацією став масово поширюватися, Бені Бен Мурчар опублікував у себе на Facebook сторінці повне відео, де видно процедуру ін’єкції. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/manipulyatsiya-vaktsinatsiya-v-izrayili-pokazna-navit-na-shprits-golku-ne-odyagayut/