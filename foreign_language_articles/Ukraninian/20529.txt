Правила щодо поширення оманливої медичної інформації про COVID-19 Безпека наших авторів, глядачів і партнерів – наш головний пріоритет. Ми докладаємо всіх зусиль, щоб наша спільнота залишалась унікальною та різноманітною. Це можливо, лише якщо всі її учасники підтримуватимуть нашу ініціативу. Тому важливо, щоб кожний користувач YouTube знав правила спільноти та розумів, навіщо їх дотримуватися. Просимо вас уважно прочитати наведену нижче інформацію. Список усіх правил наведено на цій сторінці. На YouTube забороняється розміщувати контент про COVID-19, який може завдати значної шкоди. Контент із неправдивою медичною інформацією, що суперечить офіційним відомостям про COVID-19, які поширює Всесвітня організація охорони здоровя або місцеві органи охорони здоровя, заборонено на YouTube. Ці правила стосуються лише контенту, що суперечить вказівкам ВООЗ або місцевих органів охорони здоровя про: лікування; профілактику; діагностику; спосіб передавання цієї інфекції; соціальне дистанціювання й самоізоляцію; факт наявності COVID-19. Примітка. Правила YouTube щодо контенту про COVID-19 можуть змінюватися залежно від відповідних рішень світових і місцевих органів охорони здоровя. Ці правила опубліковано 20 травня 2020 року. Як ці правила стосуються вас Якщо ви публікуєте контент Не публікуйте на YouTube контент, якщо він містить наведену нижче інформацію. Оманлива інформація про лікування Контент, який заохочує використовувати народні засоби, молитви чи ритуальні обряди замість офіційних методів лікування або звернення до лікаря. Контент, у якому стверджується, що існує гарантований спосіб вилікуватися від COVID-19. Інший контент, у якому людей відмовляють звертатися до медичних фахівців або по рекомендації з лікування. Оманлива інформація про профілактику. Контент, який містить відомості про профілактику COVID-19, що суперечать рекомендаціям місцевих органів охорони здоровя або ВООЗ. Твердження, що існує спосіб гарантовано запобігти захворюванню на COVID-19. Твердження, що якісь ліки чи вакцинація гарантовано запобігають захворюванню на COVID-19. Твердження про вакцинацію від COVID-19, які суперечать узгодженій експертній думці місцевих органів охорони здоровя або ВООЗ. Твердження, що щеплення схваленою вакциною проти COVID-19 призведе до смерті, безпліддя чи розвитку інших інфекційних хвороб. Твердження, що схвалена вакцина проти COVID-19 міститиме речовини, які не використовуються як інгредієнти для вакцин (як-от тканини плода). Твердження, що схвалена вакцина проти COVID-19 міститиме речовини чи пристрої, за допомогою яких можна буде ідентифікувати щеплених людей або відстежувати їх пересування. Твердження, що схвалена вакцина проти COVID-19 змінюватиме генетичний код людини. Твердження, що будь-яка вакцина призводить до зараження коронавірусом. Твердження, що певна група населення буде зобовязана (будь-якою організацією, крім уряду) узяти участь у випробуванні вакцини або вакцинуватися в першу чергу. Оманлива інформація про діагностику. Контент, який містить відомості про методи діагностики COVID-19, що суперечать рекомендаціям місцевих органів охорони здоровя або ВООЗ. Оманлива інформація про спосіб передавання. Контент, який містить інформацію про спосіб передавання, що суперечить даним місцевих органів охорони здоровя або ВООЗ. Контент, у якому стверджується, що хвороба COVID-19 не спричиняється вірусною інфекцією. Контент, у якому стверджується, що COVID-19 не є заразним захворюванням. Контент, у якому стверджується, що COVID-19 не поширюється в певних типах клімату чи географічних регіонах. Контент, у якому стверджується, що певні особи або групи осіб мають імунітет до цього вірусу або не передають вірус іншим людям. Оманлива інформація про соціальне дистанціювання й самоізоляцію. Контент, який заперечує ефективність вказівок місцевих органів охорони здоровя або ВООЗ щодо фізичного дистанціювання та самоізоляції з метою зменшити поширення COVID-19. Контент, який заперечує факт наявності COVID-19 Заперечення, що COVID-19 існує. Твердження, що люди не хворіють на COVID-19 або не помирають від цього вірусу. Твердження, що вірус зник або поширення пандемії припинилося. Твердження, що симптоми, рівні смертності чи заразність COVID-19 менш або так само небезпечні, як у застуди чи сезонного грипу. Твердження, що симптоми COVID-19 ніколи не бувають небезпечними. Контент освітнього, документального, наукового чи мистецького призначення Ми можемо дозволити контент, який порушує перелічені тут правила щодо неправдивої інформації, якщо він включає контекст, у якому рівнозначну або більшу вагу надано протилежній позиції місцевих органів охорони здоровя або загальному медичному чи науковому консенсусу. Крім того, ми можемо робити винятки, якщо такий контент публікується з метою викрити чи заперечити оманливу інформацію, яка порушує наші правила. Такий контекст потрібно надавати у візуальних матеріалах чи аудіоряді самого відео. Указувати його в назві або описі відео недостатньо. Приклади Нижче наведено кілька прикладів контенту, який заборонено на YouTube. Заперечення, що COVID-19 існує. Твердження, що люди не помирають від COVID-19. Твердження, що якась вакцина гарантовано запобігає захворюванню на COVID-19. Твердження, що певний метод або препарат може гарантовано вилікувати від COVID-19. Твердження, що певні люди мають імунітет до COVID-19 завдяки расі або національності. Заохочення користуватися народними методами лікування, а не звертатися по медичну допомогу в разі нездужання. Поради не звертатися до медичних фахівців у разі нездужання. Контент, у якому стверджується, що затримка дихання може застосовуватись як діагностичний тест на COVID-19. Відео, у яких закликається відмовитися від страв азійської кухні, оскільки через них можна заразитися коронавірусом. Відео, у яких стверджується, що феєрверки можуть очищати повітря від цього вірусу та запобігати його поширенню. Твердження, що COVID-19 спричинено випроміненням веж стільникового звязку 5G. Відео, у яких стверджується, що тест на COVID-19 є причиною цього захворювання. Твердження, що цей вірус не поширюється в країнах зі спекотним кліматом. Відео, у яких стверджується, що соціальне дистанціювання та самоізоляція не можуть зменшувати інтенсивність поширення цього вірусу. Твердження, що вакцина від COVID-19 призводить до смерті щеплених нею людей. Твердження, що мета вакцинації від COVID-19 – зменшити чисельність населення світу. Відео, у яких стверджується, що вакцина проти COVID-19 міститиме тканини плода. Твердження, що щеплення вакциною проти грипу призводить до зараження коронавірусом. Твердження, що щеплення вакциною проти COVID-19 призводить до розвитку інших інфекційних хвороб або підвищує ризики таких хвороб. Твердження, що вакцина проти COVID-19 міститиме мікрочіп або відстежувальний пристрій. Твердження, що COVID-19 ніколи не має небезпечних симптомів або не призводить до госпіталізації. Твердження, що рівень смертності від сезонного грипу вищий, ніж від COVID-19. Твердження, що люди певної раси мають імунітет до цього вірусу. Твердження, що діти не можуть підхопити або не хворіють на COVID-19. Твердження про відсутність випадків захворювання або смерті в країнах, де ці випадки захворювання або смерті були підтверджені місцевими органами охорони здоровя або ВООЗ. Що відбувається, якщо контент порушує ці правила У таких випадках ми вилучаємо контент і надсилаємо відповідний електронний лист. Якщо ви вперше порушили наші правила спільноти, то отримаєте застереження, а до вашого облікового запису не буде застосовано штрафних санкцій. В іншому разі ваш канал отримає попередження. Якщо ви отримаєте три попередження, ваш канал буде закрито. Дізнайтеся більше про нашу систему попереджень. Чи корисна ця інформація? Як можна її покращити? ТакНі Надіслати

article_url: https://support.google.com/youtube/answer/9891785?hl=uk&ref_topic=9282436