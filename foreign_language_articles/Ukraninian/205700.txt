VoxCheck ФЕЙК: Гейтс та Сорос відсвяткували 11-річчя свого таємного клубу пандемією коронавірусу Аргументи, які автор наводить на підтвердження цієї думки, неправдиві 664 , Липень 20, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюють статтю, у якій автор намагається довести, що пандемія нового коронавірусу — це спланована Гейтсом та Соросом акція до річниці заснування їхнього «Хорошого клубу». Мовляв, сам клуб — це таємний уряд, мета якого — збагачення філантропів та скорочення населення планети. Спростовуємо неправдиві аргументи, які автор наводить на користь цієї думки. «Главной целью клуба была заявлена борьба с перенаселением планеты   “Хороший клуб” – это закрытая организация, которая способна решать судьбы миллионов людей и не отчитываться о своих масштабных действиях вообще ни перед кем» Неправда: жоден із представників клубу не заявляв, що основна мета їхньою діяльності — це боротьба із перенаселенням. Так, у першій гучній статті про Good club, яка вийшла у The Guardian і на яку посилається автор, серед інших згадується проблема перенаселення, проте на рівні із проблемами економічної кризи, освіти, реформи уряду та боротьбою з хворобами. Наголошувати лише на одному із заявлених пунктів — це маніпуляція. «Сейчас мы достоверно знаем, что пандемия была если не управляемой, то как минимум плановой (вспомним Event-201 – игру-симулятор китайского коронавируса, проведённую фондами Рокфеллера, Гейтсов и Университетом Джонса Хопкинса ещё до нового коронавируса)» Фейкові новини навколо заходу Event 201 вже спростовували незалежні фактчекери з USA Today та Politifact. Центр безпеки охорони здоров’я імені Джона Гопкінса в партнерстві зі Всесвітнім економічним форумом та Фондом Білла і Мелінди Гейтс справді проводили захід «Event 201» у жовтні 2019 року. Це була модель спалаху гіпотетичної пандемії, під час якої учасники гри стикалися із уявними проблемами, які теоретично можуть виникнути. У Центрі безпеки охорони здоров’я імені Джона Гопкінса чітко зазначили, що вигадана пандемія не була прогнозом. У відповідь на велику кількість дезінформації про Event-201 вони заявили, що не передбачали реального спалаху нового коронавірусу. Загалом такі тренування практикують далеко не вперше: наприклад, у 2018 році проводили моделювання Claude X, у 2005 — Atlantic Storm, а у 2001 році — Dark Winter. І під час цих тренувань жодного разу не прогнозували реальний спалах якогось інфекційного захворювання, а лише перевіряли, наскільки людство та різні інституції готові до боротьби із теоретично можливими пандеміями. Оскільки бактерії та віруси постійно мутують, і зростають ризики їхньої передачі людині через її втручання у середовище дикої природи, ймовірність виникнення пандемії завжди існує. «Образованная в 1948 году ВОЗ уже через 10 лет начала терять свою независимость, согласившись принимать деньги от частных фондов. Этот процесс ускорился в 1970-х годах и вышел на принципиально иной уровень с наступлением XXI века. С начала 2000-х годов фонд Гейтсов выделил ВОЗ 2,5 млрд долларов, став основным донором организации. Власть Гейтса над ВОЗ теперь напоминает власть президента в государстве» ВООЗ фінансується через членські внески країн-учасниць, які розраховують згідно з кількістю населення та рівнем достатку країни, та добровільні внески держав, приватних осіб, благодійних фондів, неурядових організацій тощо. Будь-хто може зробити внесок у бюджет ВООЗ, однак це не означає, що він може впливати на політику організації. Незважаючи на те, що добровільні внески можуть бути гнучкими або мати чітке цільове призначення, ВООЗ функціонує у рамках своєї конституції та здійснює діяльність відповідно до своєї мети — досягнення населенням планети якомога вищого рівня здоров’я. На жаль, дані з 2000 року недоступні. Починаючи з 2016 року, Фонд Білла та Мелінди Гейтс виділив ВООЗ близько $1,5 млрд (тут, тут і тут). Це 16.95%, 12.12% та 11.74% (станом на кінець 2 кварталу 2000 року) від дворічних програмних бюджетів відповідно. Фонд Білла та Мелінди Гейтс є одним з основних донорів організації, але це ніяк не доводить того, що Білл Гейтс «керує» ВООЗ. «Добавим к этому владение Гейтсом пакетами акций фармацевтических гигантов, и пазл начинает складываться. Вспомним и рекомендации ВОЗ снабдить все государства мира препаратом Tamiflu производства Roche, чтобы побороть “птичий грипп”. Акции фармацевтов тогда стремительно пошли вверх, обогащая Гейтсов и “Хороший клуб”, хотя средствами доказательной медицины эффективность препарата так и не была доказана» Білл Гейтс має тільки один пов’язаний з медициною бізнес – він володіє частиною акцій компанії Ecolab Inc., яка викупила компанію Microtek Medical Holdings Inc. Ця компанія розробляє і випускає засоби та рідини для боротьби із зараженнями. Гейтс не володіє акціями компанії Roche, тому його не могли збагатити продажі їхнього продукту. «В 2015 году Forbes писал, что фонд Гейтсов совместно с Roche купил контрольный пакет в медицинской компании Foundation Medicine”   Примечательно, что итогом этой сделки стал рост прибыли Foundation Medicine, акции которой с 2013 года рухнули на 32%   “Пример с Foundation Medicine подтверждает, что скупка фармацевтических активов и вливание огромных денег в эти компании Гейтсом толкает эти компании вверх» У статті, яку некоректно переказує автор, йдеться про те, що у 2015 році компанія Roche купила акції Foundation Medicine, у яку у 2013 році ще до виходу тієї на IPO інвестував Гейтс. Гейтс справді допоміг компанії розвинутися у 2013 році, оскільки він в неї інвестував. Утім, прямого зв’язку між Гейтсом та ростом компанії після придбання половини її акцій компанією Roche немає. «Коронавирусы были всегда и везде. У вас есть частица от них, и у меня они тоже есть в каком-либо варианте. Этот вариант новый, как и множество других. Мы носим в своём теле более 80 триллионов вирусов» Порівнювати різні типи коронавірусів некоректно, адже вони мають різну дію на організм. SARS-CoV-2 — тяжкий гострий респіраторний синдром — варто порівнювати тільки з SARS-CoV 2002-2004 років, адже вони викликають схожі пошкодження в організмі. Решта коронавірусів – 229E, NL63, OC43 та HKU1 – це віруси, які можуть викликати звичайну застуду. У людському організмі справді живе безліч вірусів, багато з яких відіграють важливу роль у підтримці здоров’я людини. Проте порівнювати «хороші» віруси з тими, які є смертельно небезпечними, як новий коронавірус, не можна. Детальніше ми писали про це тут. «Билл Гейтс же пользуется ситуацией, предлагая вакцинировать всех и каждого в тот момент, когда фактически обладает мировой монополией на создание вакцин в разных странах» Фонд Білла та Мелінди Гейтс виділяє гроші на розробку вакцин – зокрема і від нового коронавіруса. Вони не заробляють на розробці вакцин, а навпаки витрачають, фінансуючи проекти з розробки препаратів для імунізації. Тому говорити про вигоду для Гейтса немає сенсу. «Гейтсу выгодно, чтобы ВОЗ принуждала страны к вакцинации, несмотря на недоказанность дальнейшей опасности коронавируса с учётом вырабатываемых к нему антител» По-перше, ВООЗ не може примушувати країни щось робити. Організація не має жодних адміністративних чи інституційних важелів для тиску: вона розробляє лише рекомендації. Рішення, враховувати їх чи ні — повна прерогатива урядів країн. По-друге, небезпечність нового коронавірусу полягає у тому, що наразі ще немає вакцини та дієвих ліків від COVID-19. А без вакцинації та ефективних засобів для лікування та профілактики вірус може поширюватися масово та неконтрольовано, спричиняючи велику кількість жертв. По-третє, стійкість та довготривалість антитіл є сумнівними. До того ж досі немає жодних досліджень, які свідчать про те, що наявність антитіл до SARS-CoV-2 надає людині імунітет проти повторного зараження. «Гейтс заглядывал в будущее и прямо признавал сегрегацию – деление людей на вакцинированных и нет. Кого-то пустят в театр, самолёт, на выставку или на работу, а кого-то – нет. Это ли не принудительная медицина и вакцинация?» Ми не можемо точно знати, яку саме цитату Білла Гейтса так некоректно трактує автор, однак Гейтс нічого не передбачав. Якось відповідаючи на запитання користувачів на платформі «Reddit» про те, як зміниться бізнес через карантин, Гейтс написав: «Врешті-решт у нас можуть з’явитися цифрові сертифікати, які показуватимуть, хто одужав або пройшов тест. Або ж, коли з’явиться вакцина, хто її отримав». Якщо автор має на увазі саме це припущення Гейтса, то говорити про примусову вакцинацію чи сегрегацію немає жодних підстав. «В статье уже не получается коснуться программ Гейтса по вакцинации от полиомиелита в Индии, результатом чего стал, как известно, резкий рост детской смертности. Но мы помним и об этом» У період між 2000 і 2017 роками в Індії справді були паралізовані 640 000 дітей внаслідок гострого в’ялого паралічу, однак немає жодних доказів, що це пов’язано із вакцинами проти поліомієліту. Окрім цього, поліомієліт, спричинений вакцинами, є рідкісним і складає 1 випадок до 2,4 мільйонів застосованих доз. Детальніше про це ми писали тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-gejts-ta-soros-vidsvyatkuvali-11-richchya-svogo-tayemnogo-klubu-pandemiyeyu-koronavirusu/