Локдаун на свята? Коли в Україні посилять карантин, що буде з транспортом і як довго триватимуть обмеження — що про це відомо 1 грудня 2020, 10:45 Сюжет Вы также можете прочесть этот материал на русском языке Тривалість локдауну складе близько трьох тижнів, він майже напевно захопить новорічні свята (Фото: REUTERS / Gleb Garanich) Найближчим часом на Україну, ймовірно, чекає новий локдаун — тобто формат більш жорсткого карантину, який передбачає серйозні обмеження в багатьох сферах, щоб знизити захворюваність на COVID-19. Хронiки коронавірусу. Останні новини Все про епідемію коронавірусу в світі та карантин в Україні підписатися Надсилаємо щоденно о 08:00 Як очікується, Кабмін може прийняти рішення щодо запровадження такого локдауну вже на засіданні в середу, 2 грудня. 30 листопада це питання обговорювали на селекторній нараді в Офісі президента, а також на спеціальному спільному засіданні Кабміну і РНБО. За офіційними даними, з точною датою локдауну уряд ще не визначився, однак у ЗМІ вже озвучили можливі варіанти. НВ розповідає, що відомо про можливі терміни посилення карантину на цей час та які заходи можуть запровадити. Це вже точно? Локдаун в Україні буде? Так, це дуже вірогідний сценарій — хоча офіційно таке рішення ще має затвердити Кабмін. 28 листопада голова парламентської фракції Слуга народу Давид Арахамія заявив, що «ймовірність повного локдауну [становить] 90%». «Є шанси, що нам пощастить, але поки видається, що ймовірність дуже висока. Тепер питання, як його правильно запровадити та в якому форматі», — пояснив Арахамія. 30 листопада на нараді в Офісі президента про посилення карантину також говорили, як про майже невідворотній фактор. «Треба, щоб і бізнеси, і люди були готовими, якщо уряд вважатиме, що жорсткого карантину не оминути», — заявив Володимир Зеленський. Раніше чиновники МОЗ та Офісу президента також заявляли про високу ймовірність локдауну, якщо карантин вихідного дня не доведе свою ефективність. Читайте також: Потрібен локдаун. Карантин вихідного дня не показав ефективності — глава Держспоживслужби Києва «Щодо запровадження більш жорсткого карантину. Цей план дійсно розробляється, але це план Б, якщо не спрацює карантин вихідного дня», — заявив 21 листопада премєр-міністр Денис Шмигаль. 25 листопада він ще раз підтвердив, що уряд готується до всіх можливих сценаріїв, зокрема і до можливого введення локдауну. «Чи можливий локдаун, ми зрозуміємо після того, як пройдемо треті вихідні на карантині [вони минули 28−29 листопада]», — коментував цю ж тему заступник глави Офісу президента Кирило Тимошенко. Народний депутат від Голосу Ярослав Железняк повідомив, що питання локдауну обговорювали також на нараді керівництва парламенту, уряду і лідерів фракцій 28 листопада. «Обговорювали, навіть графіки бачили. Є базовий сценарій, але все залежить від цифри хворих. Питання чутливе, тому конкретні дати нехай озвучать у Кабміні. Але виглядає так, що тут без варіантів», — написав Железняк у Telegram. Читайте також:  січневий — передбачає більш жорсткий карантин від початку новорічних свят, умовно, з 28 грудня та на кілька тижнів у січні. Ще раніше офіційні особи озвучували такі можливі проміжки часу: На зимові свята — цей варіант озвучували премєр Денис Шмигаль, представники Міністерства охорони здоров’я та міністр культури Олександр Ткаченко. «Ми розуміємо: кінець грудня і початок новорічних свят — це зустрічі, ярмарки, тісні контакти між людьми. І це може значно підштовхнути хворобу, чого наша медична система може не витримати », — пояснював премєр необхідність «святкового» локдауну. Якомога швидше — таку позицію негайного запровадження локдауну відстоює, наприклад, глава МВС Арсен Аваков. «Моя особиста точка зору, що необхідно вводити локдаун якомога швидше. Тривалістю три або чотири тижні. Не потрібно ховатися за політичними гаслами або за якимись зручними формулюваннями, тому що йдеться про великі системні ризики для здоров’я наших людей», — заявив Аваков. Варіанти з більш точними датами раніше також публікували кілька українських ЗМІ з посиланням на власні джерела. Ось головні з них. Суспільне — два варіанти: локдаун після Нового року, на три тижні, саме на час новорічних канікул — «лайтовий варіант»; з 20 грудня — якщо кількість нових випадків коронавірусу стрімко зростатиме. Ліга — три сценарії: запровадження жорсткого карантину максимально швидко, відразу після прийняття економічних законів, що гарантують підтримку бізнесу (термін обмежень — від двох тижнів до закінчення новорічних свят). «Це найболючіший варіант, крайній захід», — пояснило джерело; не раніше 15 грудня, у такому разі локдаун триватиме до закінчення різдвяних свят; обмеження роботи низки підприємств з 29 грудня на два або три тижні (найм’якіший варіант): «Він дасть можливість легше пережити локдаун і спокійно завершити фінансові справи наприкінці року», — відзначило джерело видання. УП — два варіанти: з 25 грудня до 17 січня (саме ці дати нібито проговорювали з мерами та головами облдержадміністрацій); з 7 до 20 грудня. Чи можуть оголосити локдаун з сьогодні на завтра? Ні. Уряд обіцяє, що в разі істотного посилення карантину таке рішення приймуть щонайменше за 7−10 днів до дати, коли воно набуде чинності. Читайте також: Торкнеться 2 млн осіб. Законопроєкт про підтримку бізнесу має набути чинності до 9 грудня — Арахамія «Ми розглядаємо різні варіанти розвитку подій, але в будь-якому разі ми за сім-десять днів зробимо відповідне повідомлення з чітким переліком обмежень, якщо нам необхідно буде запровадити жорсткі карантинні заходи», — пообіцяв Максим Степанов, міністр охорони здоров’я України. Раніше Верховна Рада зобов’язала Кабмін завчасно попереджати бізнес і населення про будь-яке значне посилення карантинних обмежень. Аналогічні гарантії дають і в Офісі президента. «Якщо буде локдаун, то ми забезпечимо повну комунікацію, і вона буде заздалегідь», — запевнив заступник голови ОП Кирило Тимошенко. За інформацією Валерія Калниша, уряд також хоче дати можливість бізнесу отримати заробіток протягом свят. Яким буде новий карантин в Україні? Схожим на весняний? І так, і ні. «Якщо ми говоримо про повний жорсткий карантин, він стосуватиметься всіх без винятку, як це було навесні», — заявив глава МОЗ Максим Степанов. Ця заява, вочевидь, передбачає що заходи будуть вжиті для всієї України, а не лише для найбільших осередків поширення коронавірусної інфекції. Водночас в Офісі президента та в партії Слуга народу пояснили, що рішення про запровадження локдауну буде прийнято за підсумками консультацій з місцевою владою. Читайте також: Гаряча тема для жартів. В Україні можуть ввести «інтелектуальний локдаун» — реакція соцмереж «Ми радимося з місцевою владою, щоб всі прийняли це рішення і не було „місцевого сепаратизму“», — зазначив заступник голови ОП Кирило Тимошенко. А Давид Арахамія, глава парламентської фракції Слуги народу, описав ймовірний формат карантину терміном «Інтелектуальний локдаун» — маючи на увазі, що уряд спробує врахувати ситуацію в різних регіонах. «Уряд заявляє про певний інтелектуальний локдаун. Тобто не той повний локдаун, який був навесні, а такий […] скоригований на реалії в кожному регіоні, зокрема громадський транспорт і так далі», — заявив Арахамія. Пізніше він уточнив, що в такому форматі карантину різні регіони України виходитимуть з нього не одночасно, а в залежності від епідеміологічної ситуації. Давайте по черзі. Транспорт і метро зупинять? Метро — малоймовірно. Арахамія визнав, що це створить додаткові труднощі. «Якщо ми зробимо локдаун, умовно, завтра, то всі підприємства працюють, і ми в цьому локдауні маємо „погасити“ громадський транспорт, наприклад, київське метро. В цьому випадку ми постанемо перед величезними труднощами щодо розвезення людей, яким чином вони доберуться до роботи», — зазначив лідер Слуги народу. Проти закриття метро виступив і мер Києва Віталій Кличко — про це він проситиме Кабмін окремо. Читайте також: Влада Києва уточнила, чи можуть закрити метро при жорсткому локдауні «Я буду наполягати, що під час введення локдауну ні в якому разі не можна зупиняти роботу метро і громадського транспорту. Все запроваджується для того, щоб розірвати ланцюг поширення, але дуже багато людей залучено в забезпеченні життєдіяльності міста, і ми не можемо зупинити місто взагалі. Я говорю про водопостачання, електропостачання тощо. Місто — це живий організм», — сказав мер столиці. За його словами, припинення роботи громадського транспорту призводить до ще більшого порушення карантинних правил. «Не можна, щоб ми зупинили роботу транспорту, бо люди будуть забиватися в один автобус, як минулого разу [навесні]», — додав Кличко. Інший громадський транспорт, швидше за все, також працюватиме. За інформацією агентства Інтерфакс-Україна, 30 листопада більшість членів уряду висловилися проти зупинки транспорту. Аналогічну інформацію повідомив і журналіст Валерій Калниш — за його інформацією, будь-який зі сценаріїв локдауну передбачає роботу транспорту. Читайте також: Криклій розповів, як буде працювати транспорт в Україні під час локдауну Міністр транспорту та інфраструктури Владислав Криклій назвав транспорт «артерією для економіки» і підтвердив, що питання щодо його повної зупинки поки не стоїть на порядку денному. «Інакше важко підтримувати ділову активність. Я буду наполягати і захищати, щоб транспорт залишався робочим», — зазначив Криклій. Крім того, з більш ранньої заяви міністра Максима Степанова можна зробити висновок, що, як і навесні, принаймні частина громадського транспорту функціонуватиме. «Що стосується конкретних обмежень та питань транспорту. Ми розуміємо, що яким би жорстким карантин не був, проте залишаються обєкти критичної інфраструктури, де працюють люди, які повинні добиратися до роботи. Це стосується лікарів, медичних працівників та інших категорій громадян», — заявив Степанов 27 листопада. Він переконаний, що ризик інфікування коронавірусом у напівпорожньому автобусі з дотриманням всіх протиепідемічних правил «дуже-дуже низький». Міжміське сполучення можуть перекрити, припустив глава МВС Арсен Аваков. Така заборона можлива в разі ще більшого погіршення ситуації з поширенням коронавірусу. Водночас про який саме добовий показник захворюваності на COVID-19 йдеться, він не уточнив. «Якщо ми бачимо, що сполучення між містами нестиме реальну шкоду і реальне поширення інфекції, то ми повинні перекрити це сполучення», — сказав Аваков. А школи і дитсадки працюватимуть? Це питання залишається відкритим. У багатьох країнах Європи (Німеччина та інші), де цієї осені запровадили повторні локдауни, школи та дитсадки залишились відкритими, на відміну від весняного карантину. Такий варіант передбачає, що обмеження зберігають можливість працювати для дорослого населення країни, а також робить пріоритетним право дітей на навчання. Як буде в Україні — поки невідомо. Мер Києва Віталій Кличко заявив, що в школах і дитсадках столиці дозволять провести новорічні концерти за участю лише дітей і вихователів/викладачів. Читайте також: В Україні скасують проведення учнівських олімпіад через карантин і ситуацію з COVID-19 «Новорічні свята в закладах дошкільної освіти та школах столиці проходитимуть без батьків і запрошених гостей. […] Так ми зможемо уникнути скупчення людей в садках і школах і мінімізувати ризики інфікування», — сказав Кличко 27 листопада. Таку заява столичного мера дає змогу припустити, що школи можуть залишитися відкритими. Раніше восени, коли в Україні почала наростати хвиля захворюваності на COVID-19, експерти освітньої галузі та Міносвіти заявляли, що в разі посилення карантину найбільш важливо зберегти можливість навчання у звичайному форматі для дітей молодших класів. Тоді як старшокласники більш підготовлені до того, щоб навчатися дистанційно. Можливо, Кабмін затвердить саме такий «компромісний» варіант. 18 листопада голова парламентського комітету з питань здоров’я нації, медичної допомоги і страхування Михайло Радуцький заявив, що в українських школах на COVID-19 хворіє помірна кількість учнів і вчителів (менш як 1%). На його думку, влада має зберегти традиційне навчання в школах і садках, а закривати їх варто лише в найкритичніших ситуаціях. Що стосується вишів, то ще 13 листопада Міносвіти рекомендувало закладам вищої та професійної освіти проводити освітній процес в змішаній формі. Ймовірно, навчальний семестр більшість студентів завершуватимуть дистанційно. Також ймовірно, що окремі регіони, де ситуація найважча, вживатимуть власних заходів. Так, в Одесі, де через COVID-19 вже закрили 4 школи та понад 200 класів, з початку грудня можуть перевести в дистанційний режим середні та старші класи (окрім 1−4-х). Про це 30 листопада заявила директор департаменту освіти Одеської міськради Олена Буйневич, повідомляє Пушкинская.net. За її словами, такий захід дасть змогу педагогам вийти з лікарняного та розірве ланцюжок взаємодій між дітьми, які здебільшого переносять коронавірус легко, але приносять інфекцію додому. При цьому учні молодших класів зможуть навчатися у звичайному режимі. «Ми розуміємо, що дуже складно буде обмежити контакти і не водити до школи учнів початкової школи, тому 1−4 класи пропонуємо залишити в очному форматі, тим більше, що серед них практично немає закритих класів і вони працюють відносно стабільно. Це один колектив, одні й ті самі діти», — пояснила Буйневич. Які ще обмеження можуть запровадити? Дотепер дискусія навколо локдауну стосувалася здебільшого його дат і термінів, а інформації про конкретні обмеження було вкрай мало. Журналіст Валерій Калниш 30 листопада уточнив, що термін «локдаун» є не зовсім коректним, оскільки уряд планує дозволити роботу окремих галузей. «Наприклад, готелям дозволити працювати, а ресторанам — ні», — пояснив він. Проте, за аналогією з досвідом країн Європи і весняним карантином в Україні, можна припустити, що більш суворі заходи можуть запровадити в таких сферах (окрім транспортної та освітньої): скасування будь-яких масових зібрань і заходів, суворі обмеження для приватних зустрічей великими групами людей; закриття для відвідувань більшості адміністративних, державних і муніципальних установ — зокрема і закладів культури; повна заборона на час локдауну діяльності підприємств у сфері харчування (крім торгівлі на винос і доставки), обслуговування, культури тощо; припинення спортивних змагань. Вочевидь, залишиться чинним і масковий режим — необхідність носити маски та респіратори у всіх публічних місцях. Редактор: Інна Семенова Якщо ви знайшли помилку в тексті, виділіть її мишкою і натисніть Ctrl + Enter Теги: Кабінет міністрів України Метро МОЗ України Карантин Громадський транспорт Коронавірус Карантин у школах Максим Степанов Сюжет НВ Денис Шмигаль Карантин в Україні 2020 Covid-19 Карантин вихідного дня Локдаун Спецтема Епідемія коронавірусу в Україні та світі Загрузка...

article_url: https://nv.ua/ukr/ukraine/events/lokdaun-v-ukrajini-koli-i-shcho-zaboronyat-v-noviy-karantin-novini-ukrajini-50127214.html