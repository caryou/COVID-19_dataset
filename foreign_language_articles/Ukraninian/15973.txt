ГК «Нафтогаз України» сформувала ціни на газ в листопаді Новини • 26 жовтня 2020 Ціна на природний газ в листопаді в рамках тарифу «Місячний» складає 6,33 грн/куб.м. з ПДВ (без вартості розподілу). Для тих клієнтів, які у листопаді підключать тариф «Річний», ціна газу на наступні 12 місяців становитиме 6,45 грн/куб.м з ПДВ (без вартості розподілу). Натомість, клієнти, які підключили тариф «Річний» в попередні періоди продовжуватимуть сплачувати за газ по ціні, яку зафіксували при переході на річний тариф. Зазначений тариф дає змогу застрахуватися від подальших цінових коливань та зробити витрати на газ планомірними. Однакові щомісячні платежі в рамках тарифу «Річний» допоможуть знизити фінансове навантаження на сімейний бюджет в опалювальний період, коли споживання газу більше, а ціна на нього вища, ніж у міжсезоння. Крім того, до 31 жовтня включно ще можна встигнути підключити тариф «Річний» по ціні 5,24 грн/куб.м з ПДВ. Зміни цін на газ в листопаді обумовлені, в першу чергу, сезонним фактором та збільшенням оптової ціни на блакитне паливо. Разом з тим, з серпня ГК «Нафтогаз України» пропонує своїм клієнтам газ за найкращими цінами. Нагадаємо, що ГК «Нафтогаз України» формує ціни тільки для своїх побутових клієнтів. Якщо клієнти інших газопостачальних компаній мають бажання отримати газ за цінами ГК «Нафтогаз України», то їм потрібно змінити постачальника. Зробити це можна онлайн: на сайті www.gas.ua на сайті Приват24 Мешканці західних регіонів можуть змінити постачальників у відділеннях банку ПУМБ.

article_url: https://gas.ua/uk/home/news/gk-naftogaz-ukrayini-sformuvala-tsini-na-gaz-v-listopadi