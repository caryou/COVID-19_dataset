VoxCheck НЕПРАВДА: Пандемію сфальсифікували світові еліти, країни Європи та США Пандемія COVID-19 – реальна 327 , Жовтень 7, 2020 Автор: Колектив авторів Перевірка фейків у рамках партнерства з Фейсбук У мережі поширюється інформація, що пандемія COVID-19 – це спланована та скоординована історична кампанія проти людства. Автор статті надає свій «аналіз» на підтвердження цієї тези. Однак твердження, які він використовує у своїй аргументації, не відповідають дійсності. Пояснюємо, що не так. Пандемія COVID-19 – реальна, а не «фальшивка». Це підтверджує офіційна статистика смертності та захворювань. Станом на 29 вересня (дату публікації статті) у світі зафіксували 33,2 млн випадків захворювання, із яких 999,2 летальних. Кількість випадків в Україні на той момент становила понад 204 тис., а кількість смертей від COVID-19 – понад 4 тис. Станом на 5 жовтня у світі виявлено 35,1 млн випадків інфікування коронавірусною хворобою та 1,03 млн смертей. В Україні станом на 5 жовтня зафіксовано 230,2 тис. випадки COVID-19, із яких 4,4 тис. летальні. Підтверджень тому, що пандемію хтось організував для досягнення зловмисних цілей, немає. Ми вже неодноразово розвінчували міфи про те, що пандемію коронавірусу створили штучно (тут, тут і тут). Більшість вчених, а також ВООЗ схиляються до думки, що вірус виник внаслідок природної мутації і перейшов до людей від тварин. Предметом дискусії і подальших досліджень залишається лише питання, чи визначені усі тварини, що сприяли мутації вірусу. Вчені припускають, що коронавірус походить від коронавірусу кажанів, але перед тим, як він «дістався» до людей, була проміжна ланка, тобто відбулись етапи еволюції. Коронавірусна хвороба небезпечніша за звичайний сезонний грип. Подібні тези про тотожність коронавірусного захворювання і сезонного грипу ми вже спростовували, зокрема тут і тут. По-перше, коронавірус є набагато більш заразним, ніж звичайні віруси ГРЗ. Це підтверджує R0 – показник, який вказує, наскільки заразним є вірус. Для грипу він складає 1,3, а для нового коронавірусу – 1,4–5,7. По-друге, більш заразний вірус при відсутності вакцини та ефективних засобів лікування і профілактики схильний поширюватися масово і неконтрольовано, перетворюючи навіть маленький відсоток смертності на значну кількість жертв що й становить його основну небезпеку відносно звичайних спалахів сезонного грипу. Transparency International видалила Вольфгага Водарга зі свого правління через поширення ним фейкової інформації. Transparency International – неурядова міжнародна організація по боротьбі з корупцією, що працює у понад 100 країнах. У березні 2020 року рада німецької філії організації, Transparency Germany, прийняла рішення про призупинення членства Вольфганга Водарга в асоціації. Підставою стало те, що Водарг виступав із критикою заходів, спрямованих на стримування коронавірусної хвороби. Свою радикальну позицію він висловлював у ЗМІ, які займаються поширенням конспірологічних теорій. Дії Водарга також суперечили основному принципу організації Transparency International, закладеному в її кодексі поведінки, що «судження та дії мають бути підкріплені надійною інформацією та професійним аналізом». Слід також зазначити, що твердження Водарга спростовували і незалежні іноземні фактчекери з Faktograf. Натомість зв’язок між Transparency International та мережею американських плутократів, про яких зазначає автор, є непідтвердженим. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-pandemiyu-sfalsifikuvali-svitovi-eliti-krayini-yevropi-ta-ssha/