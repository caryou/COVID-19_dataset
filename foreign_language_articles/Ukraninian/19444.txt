VoxCheck ФЕЙК: Коронавірус – це наймасштабніша афера та грабунок Українців Неправда, SARS-CoV-2 має природне походження, хоча на боротьбу з ним і правда виділяють гроші 2559 , Червень 30, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюють дописи про те, коронавірус – це афера та грабунок українців. Ми вже неодноразово спростовували тези про те, що пандемія фейкова і вигідна «елітам» чи «тіньовим урядам» задля збагачення. Вірус SARS-CoV-2 має природне походження, а його штучність не має жодного наукового підтвердження. Більшість вчених, а також ВООЗ схиляються до думки, що вірус виник внаслідок природної мутації і перейшов до людей від тварин. Це підтверджують і новіші дослідження зразків нового коронавірусу. І хоч щодо обсягів втрат автор частково правий – Фонд на боротьбу з COVID-19, який зараз використовують, – становить 64,7 млрд грн, втім прогнозів додаткових витрат поки немає. Крім того неправильно стверджувати, що коронавірус – це «пограбунок України», адже ці гроші виділені на подолання хвороби. І хоча профільні асоціації та громадські організації наголошують, що кошти з Фонду можуть бути використані не за цільовим призначенням, та в основному вони витрачаються на заходи з локалізації та ліквідації спалахів COVID-19, доплати медичним працівникам, надання грошової допомоги пенсіонерам та безробітним та трансферти Пенсійному фонду. Загалом станом на 15 червня розподілили 36,1 млрд грн, а використали 1,8 млрд грн Фонду. До того ж, багато інших країн, які потерпають від пандемії COVID-19, також витрачають значні кошти на боротьбу із захворюванням. Наприклад, Польща планує витратити на підтримку економіки після епідемії 212 млрд злотих (майже 1,5 трлн грн). VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-koronavirus-tse-najmasshtabnisha-afera-ta-grabunok-ukrayintsiv/