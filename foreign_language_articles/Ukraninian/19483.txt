VoxCheck ФЕЙК: Показники летальності від коронавірусу знижуються, тож небезпеки немає Небезпека коронавірусу полягає не тільки у високій летальності, а й у заразності 478 , Серпень 11, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюють допис про те, спочатку летальність від коронавірусу начебто дорівнювала 23%, а зараз тільки 6%. Із цього роблять висновок, що вірус не є таким небезпечним, яким його зображують. Утім, цей висновок хибний. Летальність – це кількість смертей від хвороби, поділена на кількість інфікованих. У Китаї на ранніх стадіях спалаху коронавірусу (у випадках виникнення симптомів з 1 по 10 січня) летальність була 17,3%. Для пацієнтів, у кого симптоми виникли після 1 лютого, летальність зменшилася до 0,7%. Серед групи пацієнтів старше 80 років летальність становила 21,9%. Утім застосовувати саме цю цифру для характеристики летальності захворювання для усіх груп неправильно. Станом на дату публікації допису – 30 липня – летальність становила 3,9%. А станом на дату публікації цього матеріалу – близько 3,7%. Проблема з вимірюванням летальності полягає у тому, що неможливо ідентифікувати всіх хворих – адже частина переносить вірус безсимптомно, а отже їх не включають до статистики інфікованих. Також, різниця в летальності між країнами може залежати від різниці в підходах до тестування, а також можливостях лікувати хворих. Наприклад, якщо медичні системи будуть перевантажені, то не всі зможуть отримати належну допомогу – і це потенційно потягне за собою збільшення летальності. А кількість хворих на COVID-19 стрімко збільшується. Якщо у квітні та травні щодня додавалося близко 85-95 тисяч інфікованих, то на кінець липня цей показник становив вже 230-280 тисяч на день. Тому оцінити летальність від COVID-19 можна буде лише після закінчення пандемії. 6%, які використовує автор допису на позначення летальності, – це не летальність, а частка смертей від випадків із кінцевим результатом (їх може бути два: одужав або помер). До того ж, летальність не є єдиним індикатором небезпечності вірусу. Найбільшою проблемою у боротьбі із COVID-19 є його заразність, оскільки навіть за відносно невисокого відсотка летальності, більш заразні віруси спричиняють більшу кількість смертей в абсолютних значеннях. Також ВООЗ зазначає, що новий коронавірус швидко передається не тільки від інфікованих, що мають симптоми, а й безсимптомних хворих. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-pokazniki-letalnosti-vid-koronavirusu-znizhuyutsya-tozh-nebezpeki-nemaye/