VoxCheck ФЕЙК: У Білорусі немає коронавірусу, бо в них немає карантину У Білорусі хворіють на Covid-19 – навіть попри відсутність карантину 3402 , Травень 13, 2020 Автор: Колектив авторів Перевірка фейків у рамках партнерства з Facebook У мережі поширюють новини, що Білорусь успішно справляється з коронавірусом, або, що його взагалі немає в країні через відсутність там карантину. Президент країни Олександр Лукашенко вважає обмеження недоцільними і в країні досі проводять масові заходи. Втім, захворювання в країні є, а її досвід може виявитися спотвореним. В Білорусі хворіють на коронавірус. Перший випадок захворювання зареєстрували 27 лютого, станом на 1-ше квітня там підтвердили 152 випадки, станом на 1-ше травня – 14027 випадків, на 11-те травня – 23906 випадків, що становить 0,25% від населення країни (проведено близько 29 тис. тестів на 1 млн осіб). Для порівняння, у сусідній Литві хвороба охопила 0,054% мешканців країни (проведено близько 58 тис. тестів на 1 млн осіб), в Італії – 0,36% (проведено близько 42 тис. тестів на 1 млн осіб), в Україні – 0,036% (проведено близько 4 тис. тестів на 1 млн осіб). Не запроваджувати карантин – рішення, зокрема, і політичне. Сам Лукашенко заявляв, що, якщо він запровадть у країні карантин, то «громадяни піднімуть його на вили». Також президент країни наголошує, що саме їх досвід «без карантину» тепер переймають інші «багаті країни», наприклад, Росія. Білорусь піддавалась неодноразовій критиці через можливе приховування реальних показників захворюваності. Наприклад, президент Литви Ґітанас Науседа висловлював думку, що довіряти білоруським даним щодо захворюваності коронавірусом не можна. Думки про те, що в Білорусі можуть приховувати статистику щодо Covid-19 висловили і в парламентському комітеті закордонних справ Литви. Крім того, наприкінці квітня ВООЗ закликала запровадити в Білорусі карантин з огляду на епідеміологічну ситуацію в країні. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook Білорусь коронавірус Лукашенко соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-v-bilorusi-nemaye-koronavirusu-bo-v-nih-nemaye-karantinu/