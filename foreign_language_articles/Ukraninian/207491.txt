VoxCheck ФЕЙК: Несправжні поради, як вберегтися від нового коронавірусу Ці «поради» не тільки не вбережуть здоров’я від COVID-19, а й можуть нашкодити йому. 5515 , Квітень 30, 2020 Автор: Колектив авторів Перевірка фейків у рамках партнерства з Facebook Якщо у вас нежить і мокрота при застуді, ви не можете бути носієм коронавірусної інфекції. Коронавірусна пневмонія — це сухий кашель без нежитю. Нежить теж може бути симптомом коронавірусу, хоч і рідше, ніж сухий кашель та висока температура. Вірус з Уханя не термостійкий — гине при температурі 26−27 градусів. Тому, пийте більше гарячої води, частіше і довше будьте під сонцем. У країнах зі спекотним кліматом є випадки захворювання на COVID-19. До того ж якщо вірус дійсно гине при температурі 26−27°C, тоді він має вмирати при потраплянні до людського тіла — нормальна температура тіла людини коливається в межах від 35,9 до 37,2°C. Сонячне світло у помірній кількості необхідне для вироблення вітаміну D та інших корисних речовин. Проте сонячне світло не здатне лікувати коронавірус або запобігати йому. Часто пити воду корисно, однак немає ніяких доказів, що це допоможе запобігти інфікуванню респіраторної системи. Ми детально розповідали про це у одному з попередніх матеріалів. Вірус досить великий за розміром (діаметр — близько 400−500 нм), тому звичайна медична маска в принципі може його відфільтрувати. Як стверджує Центр громадського здоров’я (ЦГЗ) та МОЗ — звичайна медична маска лише здатна зменшити ймовірність інфікувати оточуючих. Максимально захистити можуть спеціальні респіратори, наприклад, респіратор стандарту N95 – вони фільтрують не менше 95% дуже дрібних частинок. Доречі, розмір вірусу менший – не до 500, а до 160 нм, йдеться в дослідженнях. Вірус може залишатися активним на тканині протягом 6−12 годин. Звичайний пральний порошок повинен убити вірус. Зимовий одяг досить просушити на сонці, щоб убити вірус. На даний момент немає точної інформації про те, як довго вірус здатний «вижити» саме на поверхні одягу. ЦГЗ стверджує, що коронавірус здатний вижити на металевій поверхні протягом 5 днів. Менше на поверхні з нержавіючою сталі — 2-3 дні, та алюмінієвій — 2-8 годин. До того ж немає досліджень, які б підтвердили, що сонячне світло здатне вбити SARS-CoV-2. Крім частого миття рук, ви можете полоскати горло «Бетадином», щоб усунути або мінімізувати дії мікробів, поки ті ще в горлі (перед тим, як потрапити в легені). «Бетадин» не має ніякого відношення до профілактики коронавірусу. Більше того, пити його або полоскати ним горло — небезпечно. Бетадин це антисептик, який застосовують для дезінфекції шкіри до і після операції, а також при незначних ранах. Інкубаційний період може тривати до 28 днів, перш ніж симптоми COVID-19 стануть очевидними. У середньому інкубаційний період для COVID-19 складає 5-6 днів, однак може тривати до 14 днів. Тому зазвичай термін обсервації у багатьох країнах світу становить 14 днів. «До того часу, коли у людини піднімається температура і з’являється кашель, і вона потрапляє в лікарню, — у легенях зазвичай виявляють фіброз на 50%, і вже занадто пізно!», — наголосив лікар. У пацієнтів із COVID-19 є вірогідність виникнення гострого респіраторного дистрес-синдрому (ГРДС), під час якого може утворитися фіброз. ГРДС з’являється під час запалення легень, тому мати фіброз на момент першого прояву симптомів — неможливо. Тайванські експерти радять просту самоперевірку на коронавірус, яку ми можемо проводити щоранку: Зробіть глибокий вдих і затримайте дихання більше, ніж на 10 секунд. Якщо ви успішно завершите його, не кашляючи, не відчуваючи дискомфорту, закладеності й т.п., це доводить, що в легенях немає фіброзу, і це вказує на відсутність інфекції. По-перше, немає ніякого наукового підтвердження того, що причиною неспроможності затримати дихання 10 секунд є легеневий фіброз викликаний коронавірусом. Натомість, є кілька факторів, котрі можуть погіршити роботу легенів, включаючи алергію, астму та хронічні захворювання. По-друге, легеневий фіброз не є симптомом COVID-19, натомість це наслідок ГРДС на пізніх стадіях. Навіть якщо вірус потрапить у ваш рот, питна вода або інші рідини вимивають їх через стравохід у шлунок, а там кислоти в шлунку вб’ють весь вірус. Якщо ви не п’єте достатньо води регулярно, вірус може проникнути у ваші дихальні шляхи Ні, регулярне пиття води не може «вимити» вірус у шлунок або запобігти інфікуванню. Детальніше у нашому попередньому матеріалі. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автор не є співробітником, не консультує, не володіє акціями та не отримує фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-poradi-likarya-z-kitayu-yak-uberegtisya-vid-novogo-koronavirusu/