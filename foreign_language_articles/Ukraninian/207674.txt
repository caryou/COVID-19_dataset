VoxCheck ФЕЙК: Карантин запровадили для обмеження свобод, а коронавірус не такий небезпечний Неправда, основна мета запровадження карантину – зменшення навантаження на медичну систему 4180 , Травень 21, 2020 Автор: Колектив авторів Перевірка фейків у рамках партнерства з Facebook Адвокат Сергій Гула розповідає у відео, що статистичні дані щодо коронавірусу змушують нас задуматись, чи не для обмеження свобод приймались суворі заходи, оскільки коронавірус не є небезпечним. Деякі уряди (Росія, Угорщина), справді, використовують боротьбу з пандемією як привід обмежити права людини. Проте такі дії є зловживанням владою. Розумні обмеження необхідні для боротьби з COVID-19. Далі пояснюємо, чому заяви Сергія Гули маніпулятивні і чим небезпечний новий коронавірус. Новий коронавірус – дуже заразний, а вакцини від нього поки немає Ми вже неодноразово зазначали, що коронавірус значно небезпечніший, ніж звичайний грип. Основні відмінності коронавірусу від звичайного грипу – показник R0, тобто наскільки заразним є вірус, та відсутність ефективних засобів лікування та профілактики. R0 коронавірусу помітно вищий, ніж при звичайних ГРЗ. Наприклад, для грипу цей показник складає 1,3; для нового коронавірусу – 1,4-2,5. Більш заразний вірус, при відсутності вакцини та ефективних засобів лікування і профілактики схильний поширюватися масово і неконтрольовано, перетворюючи навіть маленький відсоток смертності на значну кількість жертв, що й становить його основну небезпеку відносно звичайних спалахів ГРЗ (наприклад, сезонного грипу). Необхідно зменшити навантаження на медичні системи Карантин запроваджують для того, щоб зменшити навантаження на медичну систему, яка може не впоратись із різким збільшенням хворих під час пандемії. Якщо лікарні будуть перевантажені, не всі зможуть отримати необхідну медичну допомогу, внаслідок чого, кількість жертв буде зростати. Наприклад, за прогнозами Імперського коледжу Лондона, за відсутності обмежувальних заходів, до кінця 2020 року жертвами нового коронавірусу в усьому світі могли стати близько 40 мільйонів людей при 7 мільярдах інфікованих. Одне з перших досліджень впливу карантину на рівень смертності від Covid-19 у Каліфорнії, США, порівняно з іншими штатами, показало значний ефект. За перші три тижні обмежень, з 19 березня по 9 квітня, завдяки жорстким карантинним заходам Каліфорнія знизила кількість заражень на 145000-233000 порівняно зі штатами, що не вводили або вводили слабші обмеження, запобігши від 1800 до майже 5000 смертям. У своїй аргументації Сергій Гула посилається на псевдо-дослідження Доктор Еріксон та Артін Массіхі, які згадуються у відео, не є епідеміологами, а також робили свої висновки на основі проведених тестів на коронавірус у клініці, якою вони ж і володіють. Лікарі та епідеміологи розкритикували такі заяви. Американський коледж лікарів швидкої допомоги та Американська академія невідкладної медицини назвали такі заяви необдуманими та неперевіреними. Також спікер плутається в цифрах Спікер називає дані про смертність та летальність від коронавірусу, плутаючись в цих поняттях та у статистичних показниках. Насправді, смертність (відсоток померлих на 1000 осіб) від коронавірусу зараз у світі становить 0,004%, летальність (відношення числа померлих до заражених коронавірусом) – 6,7%. Станом на 27 квітня (дата публікації відео) показники були 0,003% і 6,9% відповідно. У США смертність від коронавірусу – 0,03%, летальність – 6%. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-karantin-zaprovadili-dlya-obmezhennya-svobod-a-koronavirus-ne-takij-nebezpechnij/