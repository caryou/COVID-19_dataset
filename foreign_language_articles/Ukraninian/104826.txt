VoxCheck ФЕЙК: Лікар-інфекціоніст із Москви ділиться інформацією стосовно коронавірусу Твердження лікаря не відповідають дійсності 549 , Червень 12, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Фейсбук У мережі з’явилася стаття, у якій лікар-інфекціоніст з Москви відповідає на питання стосовно пандемії коронавірусу. Теза 1: «Никакого заражения на открытом воздухе быть НЕ МОЖЕТ. Вирус менее контагиозен, чем многие другие вирусы гриппа». Дослідники з Корнельського університету з США провели дослідження, у якому визначили, що коронавірус SARS-CoV-2, який викликав пандемію, не такий летальний, як його попередник SARS-CoV-1 (або “далекий родич” MERS-CoV). Проте він значно швидше передається від людини до людини. Заразність (контагіозність) вірусу вчені вимірюють репродуктивним числом R0, яке показує, скількох людей може заразити одна інфікована людина. Для нового коронавірусу це число коливається між 2 і 3, в той час, як для сезонного грипу – складає 1,3. Тому, навіть якщо від вірусу помирає незначний відсоток людей, більш заразний вірус забирає більше життів. У той же час наразі відомо, що коронавірус, як і грип передається крапельним і контактним шляхами. Так, вірус дійсно не циркулює у повітрі. Однак заразится можна і на вулиці, оскільки новий коронавірус передається від людини до людини на відстані 1,5 м. Сам вірус є в крапельках, які людина видихає під час кашлю чи чхання. Найчастіше SARS-Cov-2 потрапляє на слизові оболонки носа, очей через руки або інші предмети (хустинку, рукавиці) після торкання до об’єктів (тварин, м’яса, риби, дверних ручок, поручнів), забруднених виділеннями з дихальним шляхів інфікованого. Тож перебування на відкритому повітрі не гарантує безпеки від зараження. Теза 2: «Когда ее (ред. – вакцину) сделают, большая часть уже переболеет и будет работать коллективный иммунитет». Наразі дата виходу вакцини від коронавірусу невідома, експерти прогнозують щонайменше рік часу для її створення. Теорія колективного імунітету не є підтвердженою: дослідження показали, що антитіла до COVID-19 не гарантують імунітету. VoxCheck спростовував подібну заяву раніше. Теза 3: «Мероприятия по самоизоляции нецелесообразны». За словами голови ВООЗ, заходи самоізоляції навпаки були важливими, оскільки вони дозволили виграти час та зменшити тиск на систему охорони здоров’я. Крім цього, дослідження в Каліфорнії, США, показало, що жорсткі заходи ізоляції та соціального дистанціювання дозволили скоротити захворюваність у 7,4-12 разів, а смертність – у 3,3-9,2 рази. А ось однією з причин спалаху коронавірусу в Італії було саме те, що італійці на початку нехтували соціальним дистанціюванням та не дотримувалися вимог карантину. Дослідження італійських муніципальних даних показує ефективність обмежувальних заходів у зниженні летальності COVID-19. Дослідження (опубліковане після публікації матеріалу), проведене на основі даних 129 країн світу показує, що обмежувальні заходи показали високу ефективність у стримуванні поширення коронавірусу, вирівнюванні так званої «пандемічної кривої» захворюваності та зниженні кількості смертей. У таких країнах, як Нова Зеландія чи В’єтнам, що ввели обмеження відразу після початку поширення вірусу, вдалося знизити потенційний рівень летальності на 90-98% порівняно з ситуацією без обмежень. Ефект карантинних обмежень виявився вищим у країнах, де карантинні обмеження були введені швидше, а також у країнах із вищою часткою населення похилого віку, розвиненими системами охорони здоров’я, нижчою температурою та нижчою густотою населення. Інше дослідження (також опубліковане пізніше) на основі даних 135 країн показує, що найбільш ефективними виявилися обмеження на проведення публічних подій та масові зібрання. Теза 4: «Всего три серотипа именно COVID-19 циркулируют в мире, заболеть можно от любого» SARS-CoV-2 – єдиний серотип коронавірусу, який спричиняє COVID-19. А загалом відомо про 7 серотипів (або просто – типів) коронавірусу, від яких може заразитися людина. Вони викликають захворювання, починаючи від звичайної застуди і закінчуючи більш важкими захворюваннями. Малонебезпечними видами коронавірусу є серотип 229Е, серотип OC43, серотип NL63 та серотип HUK1. Вони викликають симптоми застуди і рідко викликають важку пневмонію. Натомість найбільш небезпечними з них є SARS-CoV, який викликає важкий гострий респіраторний синдром (SARS),MERS-CoV, який спричиняє близькосхідний респіраторний синдром (MERS), а також Sars-CoV-2. Саме він викликає коронавірусну хворобу COVID-19. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-likar-infektsionist-iz-moskvi-dilitsya-informatsiyeyu-stosovno-koronavirusu/