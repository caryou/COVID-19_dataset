VoxCheck НЕПРАВДА: Маски небезпечні та не захищають від вірусів Маски не шкодять здоров’ю людей та допомагають уповільнити поширення вірусів 2311 , Червень 30, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі черговий раз поширюється інформація про небезпеку масок, однак це фейк. Звичайні медичні маски або тканинні, які рекомендуються для використання населенням, є безпечними. Лише носіння респіратора N95 може спричинити певні складнощі з диханням у людей з респіраторними захворюваннями. Про це незалежним фактчекерам із Politifact повідомив Амеш Адалья, співробітник Центру охорони здоров’я Джона Хопкінса. Молекули діоксиду вуглецю є надто малими, а тому не затримуються на масці і проходять через неї. Отже, через носіння маски ми не вдихаємо вуглекислий газ, який щойно видихнули. Про це також наголошують у ВООЗ: при правильному використанні масок вони не зменшують кількість кисню та відповідно не збільшують кількість вуглекислого газу. Крім того, маски не можуть спричинити гіпоксію. Гіпоксія – це стан, під час його організм людини не отримує достатню кількість кисню. Однак, носіння маски не зменшує доступ кисню до організму. Жодних підтверджень тому, що маски пригнічують імнну систему немає. Натомість, маски допомагають уповільнити поширення вірусів. Наприклад, дослідження з Німеччини показує, що носіння масок дозволило скоротити кількість інфікувань новим коронавірусом на близько 40%. Інше дослідження також показує, що носіння маски асоціюється з меншими ризиками зараження. У цьому дослідженні роблять висновок, що носіння масок у публічних місцях є найефективнішим засобом запобігання передачі коронавірусу від людини до людини. Тому носіння масок у поєднанні з тестуванням, карантином та відстеженням контактів є основними способами боротьби з пандемією COVID-19 до розробки вакцини і ефективних засобів лікування. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/nepravda-maski-nebezpechni-ta-ne-zahishhayut-vid-virusiv/