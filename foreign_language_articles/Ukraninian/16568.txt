VoxCheck НЕПРАВДА: Коронавірусу на поверхнях немає, а люди помирають від тромбозу, а не пневмонії SARS-CoV-2 може передаватися через поверхні. Як тромбоз, так і пневмонія – можливі ускладнення від COVID-19 1519 , Жовтень 30, 2020 Автор: Колектив авторів Перевірка фейків у рамках партнерства з Facebook У мережі поширюють інформацію про те, що коронавірус на поверхнях є нежиттєздатним та може передаватися лише через дихання. Такі результати нібито показало дослідження команди німецького вірусолога Хендріка Штрека з міста Хайнсберга. Крім цього автор допису зазначає, що у всьому світі в боротьбі з COVID-19 допущена серйозна діагностична помилка. Мовляв, під час коронавірусу не розвивається пневмонія, а лише тромбоз – це довели італійські вчені і визнали, що лікування хвороби було неправильним. Утім, жодне з цих тверджень не відповідає дійсності. По-перше, новий коронавірус може передаватися через поверхню, хоча й рідше, ніж під час особистого контакту. Насправді автор дослідження Хенрік Штрек (Hendrik Streeck) стверджував, що ймовірність заразитися від вірусу з поверхні є, але вона невелика. Людина може заразитися вірусом, якщо відразу торкнеться поверхні, до якої перед цим торкалася заражена особа рукою, на яку покашляла. Про це ми вже писали тут. Нещодавно опубліковане дослідження виявило, що «живучість» коронавірусу на поверхнях залежить від типу поверхні, а також температури повітря.Результати експериментів показали, що при кімнатній температурі 20°C (68F) на гладких поверхнях (скло, нержавіюча сталь, паперові та полімерні банкноти) вірус SARS-CoV-2 може залишатися заразним до 28 днів. Натомість при 40°C вірус виживав менше 24 годин. Згідно з оновленими даними Центрів контролю та профілактики захворювань США (CDC), зараження COVID-19 через поверхні можливе, хоча передача через поверхні не є основним способом передачі. По-друге, тезу про те, що коронавірус не викликає пневмонію, ми вже спростовували у цьому матеріалі. Нерецензоване дослідження, на яке найімовірніше посилається автор, показує, що легеневий тромбоз є одним із проявів, що викликається новим коронавірусом на ряду з пневмонією. Слід також зазначити, що близько 10-15% людей переносять COVID-19 зі значними ускладненнями, а приблизно 5% стають важкохворими. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-koronavirusu-na-poverhnyah-nemaye-a-lyudi-pomirayut-vid-trombozu-a-ne-pnevmoniyi/