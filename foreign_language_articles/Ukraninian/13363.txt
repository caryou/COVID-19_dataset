VoxCheck ФЕЙК: Процедура тестування на COVID-19 схожа на покарання в Стародавньому Єгипті Процедура в Єгипті – огляд у офтальмолога, а не покарання рабів 523 , Грудень 28, 2020 Автор: Колектив авторів Перевірка фейків у рамках партнерства з Facebook У мережі поширюють інформацію про те, що процедура тестування на COVID-19 ідентична покаранню в Стародавньому Єгипті. Мовляв, тоді паличкою пошкоджували гематоенцефалічний бар’єр рабам. Як підтвердження у таких дописах використовують нібито фото процедури. Однак, це фейк. Фото з дописів По-перше, під час взяття матеріалу на ПЛР-тест не пошкоджується гематоенцефалічний бар’єр. Про це ми писали тут. По-друге, на фото зображене не покарання рабів, а процедура огляду в офтальмолога. Пошук по фото в Google показує, що, наприклад, на бразильській версії сайту BBC це зображення зустрічається з вказаним джерелом: GettyImages. Тож шукаємо це зображення на gettyimages.com. На сайті є опис: це давньогоєгипетський папірус, на якому зобразили огляд пацієнта в офтальмолога. Фото на gettyimages.com Підтверджує це і пошук в інструменті TinEye. Вперше фото з’явилось на GettyImages з підписом про офтальмолога. Пошук на TinEye Якщо придивитись до зображення на папірусі, то інструмент лікаря торкається до ока, а не проходить через ніс людини. Тож це теж не підтверджує версію про покарання рабів. Фрагмент зображення на папірусі VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/fejk-protsedura-testuvannya-na-covid-19-shozha-na-pokarannya-v-starodavnomu-yegipti/