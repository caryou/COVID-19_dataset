VoxCheck ФЕЙК: Тижневий огляд коронавірусного абсурду від американського журналіста Дела Бігтрі Дел Бігтрі користується псевдонауковими та конспірологічними підходами 3593 , Травень 31, 2020 Автор: Колектив авторів Перевірка фейків у рамках партнерства з Facebook У квітні блогерка Ольга Яремійчук поширила допис з основними тезами проти коронавірусної пандемії та паніки на основі сюжету американського журналіста Дела Бігтрі. Дел Бігтрі представник руху антивакцинаторів. Він володіє сайтом The Highwire, тези з якого використала Ольга Яремійчук. Ресурс Media Bias / Fact Check (який користується оцінками незалежних фактчекерів мережі IFCN) оцінив цей сайт як псевдонауковий та конспірологічний. До того ж, виступи Дела Бігтрі вже потрапяли до нашого аналізу. У цьому матеріалі ми спростовували, чому сюжет Бігтрі про розмову між журналістами у Білому домі про щеплення від коронавірусу був фейковим. «А очільники ВООЗ вимагають доступу в помешкання людей з метою виявлення “підпільних” хворих, а також вилучення їхніх членів родин, зокрема дітей, на примусову обсервацію». Очільники ВООЗ як і сама організація нічого не вимагають. Усі їхні «вимоги» насправді носять рекомендаційний характер. Рішення щодо обмежень, жорсткості карантину чи масовості тестування для виявлення хворих уряди кожної країни приймають самостійно. «Ну і вишенька на тортику: вакцину нам хочуть запропонувати ПРИМУСОВУ та ще на основі РНК, яка вбудовуватиметься в ДНК людини і “гідно триматиме виклики” від усіх загроз. Лише тоді головному “ДОКТОРУ” МЕНГЕЛЕ-ГЕЙТСУ планети спатиметься спокійно…» РНК-вакцини стимулюють вироблення антитіл, що запускають імунну реакцію організму і зв’язують патоген. РНК компонент вакцини не взаємодіє з геномом людини, не “вбудовується” в ДНК і не здатен змінювати його. «Тим часом “пандемія” йде відчутно на спад, і стає зрозумілим, що її в принципі і не було…» Пандемія не йде на спад. Кількість нових випадків зростає щодня. Станом на 10 квітня (дату публікації) кількість інфікованих новим коронавірусом становила 1,5 млн. Тоді кількість хворих в країнах Європи (Іспанія, Франція, Італія, Німеччина та Велика Британія) збільшувалася на 4-5 тисяч за добу в кожній країні. Тут можна прослідкувати як щодня збільшується кількість інфікованих та померлих від коронавірусу. «P.S. ВООЗ і далі намагається загнати людей у глобальний концтабір, “турбуючись” про здоров”я людей таким чином, що в цьому “шат-дауні” вже на сьогодні відчутне різке погіршення фізичного самопочуття здорових до того, ув’язнених тепер людей, а також в кілька разів злетіла кількість самогубств…» Обмежувальні заходи – а не «глобальний концтабір» – запроваджують для того, щоб зменшити навантаження на медичну систему, яка може не впоратись із різким збільшенням хворих під час пандемії. Якщо лікарні будуть перевантажені, не всі зможуть отримати необхідну медичну допомогу, внаслідок чого, кількість жертв буде зростати. Наприклад, за прогнозами Імперського коледжу Лондона, за відсутності обмежувальних заходів, до кінця 2020 року жертвами нового коронавірусу в усьому світі могли стати близько 40 мільйонів людей при 7 мільярдах інфікованих. Одне з перших досліджень впливу карантину на рівень смертності від COVID-19 у Каліфорнії, США, порівняно з іншими штатами, показало значний ефект. За перші три тижні обмежень, з 19 березня по 9 квітня, завдяки жорстким карантинним заходам Каліфорнія знизила кількість заражень на 145000-233000 порівняно зі штатами, що не вводили або вводили слабші обмеження, запобігши від 1800 до майже 5000 смертям. Хоча уряди деяких країн (Росія, Угорщина, Китай) і використовують боротьбу з пандемією коронавірусу як привід для обмежень прав людини, такі дії є зловживанням владою і не можуть слугувати аргументом про створення «глобального концтабору». Хоча карантин може призводити до зростання окремих негативних тенденцій в суспільстві, поки що некоректно пов’язувати зростання кількості самогубств з пандемією та дією обмежень через брак даних та досліджень. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. We believe in the power of words and that ideas have the main impact. VoxUkraine gatherers the best economists and help them to deliver their ideas to tens thousands of Ukrainians. Content VoxUkraine is free (and always will be free), we don’t sell ads and we don’t make lobbyism. For do more research, create new influenced projects and publish more quality articles we need clever people and money. We have people! Support VoxUkraine. Together we will do more! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-tizhnevij-oglyad-koronavirusnogo-absurdu-vid-amerikanskogo-zhurnalista-dela-bigtri/