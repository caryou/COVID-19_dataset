VoxCheck НЕПРАВДА: Носіння масок, соціальна дистанція та карантин – це абсурд Карантинні заходи та соціальна дистанція допомагають при боротьбі з пандемією 981 , Вересень 28, 2020 Автор: Колектив авторів Перевірка фейків у рамках партнерства з Фейсбук У мережі поширюється відео, у якому Рамін Іманов, представлений як лікар та професор, розповідає про нові правила для школярів за умов карантину та про методи захисту організму від вірусних захворювань. Однак тези, до яких він апелює, є здебільшого неправдивими. Ми вже спростовували фейки, які поширював Рамін Іманов (тут і тут). Пояснюємо нижче, у чому хибність тверджень спікера з нового відео-інтерв’ю. Пандемія коронавірусу – це не лжепандемія Пандемія коронавірусу є реальною. Згідно з визначенням ВООЗ, пандемія — це епідемія, що відбувається по всьому світу або охоплює велику кількість території, перетинаючи державні кордони та вражаючи значну кількість людей. 11 березня через те, що COVID-19 поширився у світовому масштабі, ВООЗ оголосила пандемію. Тоді було понад 118 тис. підтверджених випадків захворювання та понад 4 тисячі смертей. Наразі (23 вересня) у світі зареєстровано 31,4 млн інфікованих та 967 тис. смертей. Карантин в Україні не визнавали незаконним 4 червня до Конституційного Суду надійшла заява від Верховного суду щодо конституційності встановлення карантинних обмежень, прийнятих КМУ та Верховною Радою. Верховний суд просив перевірити на відповідність Конституції постанову Кабміну про встановлення карантину на території України. 28 серпня Конституційний Суд виніс рішення і визнав неконституційним лише обмеження зарплат держслужбовцям, суддям, депутатам, прокурорам та деяким іншим категоріям посадовців на час карантину. Конституційне провадження закрили щодо положень про проведення масових заходів на період карантину, роботи закладів громадського харчування, торгово-розважальних центрів, здійснення регулярних та нерегулярних перевезень та проведення планової госпіталізації медичними установами. Причина – технічна: положення втратили чинність, а це є підставою для відмови у відкритті конституційного провадження. Це означає, що перераховану вище частину карантинних обмежень неконституційними не визнавали. Соціальну дистанцію запровадили для того, щоб стримати поширення вірусу. Соціальна дистанція потрібна для того, щоб уповільнити розповсюдження вірусу та зменшити кількість інфікованих, оскільки зараження може відбутися від безсимптомних носіїв інфекції або тих, хто перебуває на досимптомнії стадії захворювання. Переважно, новий коронавірус передається повітряно-крапельним шляхом від людини до людини. Саме тому у ВООЗ закликають зберігати соціальну дистанцію, щоб зменшити поширення вірусу. Детальніше про важливість соціального дистанціювання ми писали тут. Статистика смертей від нового коронавірусу включає випадки, у яких COVID-19 був основною причиною смерті. Це зазначають у Міжнародному класифікаторі хвороб (МХК-10) ВООЗ. Центр контролю та профілактики захворювань США зазначив, що коефіцієнт летальності від COVID-19 у 12 разів вищий для людей із хронічними захворюваннями, порівняно з іншими. У той же час, якби вони не захворіли на COVID-19, то, швидше за все, продовжували б жити незважаючи на хронічні захворювання. Тому думка про те, що хворим, наприклад, на онкологію необгрунтовано приписують причину смерті від коронавірусу, є не підтвердженою. Носіння масок не призводить до газового ацидозу чи гіперкапнії та не погіршують імунітет Подібні міфи про шкідливий вплив масок ми вже розвінчували тут і тут. При правильному використанні масок кількість кисню не зменшується та відповідно не збільшується кількість вуглекислого газу в організмі. Підтверджень тому, що маски погіршують імунітет, також немає. Водночас маски допомагають зупинити швидке розповсюдження вірусу. ВООЗ рекомендує носити маски у громадських місцях та у місцях скупчення людей. Приклад Танзанії не доводить, що тестам не можна довіряти Як повідомляє BBC, за ініціативою президента Танзанії до лабораторії направили деякі підставні зразки – наприклад, відібрані з птахи і кози, – яким приписали людські імена. Результати виявилися позитивними. Попередні звинувачення лунали в сторону виробника тестів, які спростовує місцевий Центр контролю захворювань. Згодом Міністр охорони здоров’я Танзанії зазначив, що проблема була в управлінні та роботі лабораторних установ, що і вплинуло на якість тестів. Зокрема, один із приладів для випробування тестів був несправним, але адміністрація вчасно не вжила необхідних заходів. Тому некоректні результати досліджень в одній країні не означає, що довіряти не можна усім ПЛР-тестам. Те, що коронавірус мутує, не означає, що вакцину проти нього винайти неможливо Ми вже розбирали тези про мутацію вірусу. Мутації для вірусів – це нормально. І у більшості випадків вони непомітні та не мають впливу на характеристики вірусу. Внаслідок еволюції вірус може отримати стійкість до вакцини, однак цей процес часто потребує багато років. Багато вакцини проти вірусів РНК (яким є і SARS-CoV-2), а саме жовтої лихоманки, кору та свинки, були розроблені протягом 30-х — 70-х років минулого століття і все ще мають високу ефективність. Ці віруси мутують так само швидко чи навіть швидше, ніж коронавіруси. Науковці публікують докази того, що новий коронавірус мутує. Незважаючи на мутації, вірус показує невелику швидкість мутацій. Дослідники мутацій нового коронавірусу вважають це позитивною новиною для розробки вакцини від SARS-CoV-2. Марк Шлейс з Університету Мінесоти порівнює COVID-19 зі свинкою і наголошує, що та ж сама вакцина проти кору, свинки та краснухи, які, як і коронавірус, є РНК-вірусами, використовується уже 45 років. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-nosinnya-masok-sotsialna-distantsiya-ta-karantin-tse-absurd/