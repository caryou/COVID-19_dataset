VoxCheck НЕПРАВДА: Коронавірус – це афера, яка не має наукового підтвердження Коронавірус – це не афера, а пандемія – реальна 1869 , Липень 17, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюється інформація, що коронавірус — це афера. Автори дописів додають, що пандемія не має наукового підтвердження, маски не лише не допомагають, а й шкодять. Проте, усе це — неправда. 1. Пандемія нового коронавірусу реальна. Станом на 20 червня у світі було зареєстровано 8,5 млн інфікованих та 456 тисяч померлих осіб, на 9 липня – 11,8 млн і 545 тисяч відповідно, на 14 липня – майже 13 млн і 570 тисяч відповідно. Станом на дату публікації матеріалу (17 липня) у світі 13,4 млн інфікованих та 580 тисяч померлих. Як зростала кількість хворих осіб на COVID-19 та летальних випадків можна прослідкувати тут. 2. Більшість вчених, а також ВООЗ схиляються до думки, що вірус виник внаслідок природної мутації і перейшов до людей від тварин. Це підтверджують і новіші дослідження зразків нового коронавірусу. Швидке поширення вірусу стало причиною глобальної пандемії. 3. Небезпека нового коронавірусу полягає насамперед у рівні його заразності та відсутності ефективного лікування. Показник R0, що показує заразність вірусу, для SARS-CoV-2 значно вищий, ніж при звичайних ГРЗ (для сезонного грипу цей показник складає 1,3; для нового коронавірусу – 1,4-2,5). Більш заразний вірус при відсутності вакцини та ефективних засобів лікування і профілактики схильний поширюватися масово і неконтрольовано, швидко перевантажуючи систему охорони здоров’я та перетворюючи навіть маленький відсоток смертності на значну кількість жертв. 4. SARS-CoV-2 – це новий коронавірус. Загалом коронавірусів майже пів сотні — і 7 з них людські. Про це ми писали раніше. Національний інститут алергії та інфекційних хвороб США публікував світлини з-під мікроскопу із зображенням нового коронавірусу SARS-CoV-2. Наразі вони у відкритому доступі. 5. Маски не є небезпечними для здоров’я. Натомість вони захищають від коронавірусу та допомагають уповільнити його поширення. Про це ми раніше писали тут і тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-koronavirus-tse-afera-yaka-ne-maye-naukovogo-pidtverdzhennya/