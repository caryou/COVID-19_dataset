VoxCheck ФЕЙК: У Білорусі не вмирають від COVID-19, бо там зберегли радянську медицину Неправда, в Білорусі зафіксовані смерті від COVID-19, а сама статистика може бути спотвореною 797 , Травень 27, 2020 Автор: Колектив авторів Перевірка фейків у рамках партнерства з Facebook У березні та квітні в мережі активно поширювали пости про успіхи Білорусі у боротьбі з коронавірусом. «Сьогодні білоруське чудо – нуль померлих від COVID-19. У них немає Супрун і вони зберегли радянську систему Семашко». Такі пости з ідентичним текстом поширювали понад тиждень: «сьогодні» тривало з 30 березня до 6 квітня. Утім, захворювання в країні є, а її досвід може виявитися спотвореним. У Білорусі хворіють та помирають від COVID-19. Перший випадок захворювання зареєстрували 27 лютого, а в деякі з днів поширень посту там реєстрували нові смерті: 30 березня – всього 152 хворих, 58 нових, жодної смерті 31 березня – жодного нового випадку захворювання чи смерті 1 квітня – жодного нового випадку захворювання чи смерті 2 квітня – всього 192, 40 нових, 2 загиблих 3 квітня – всього 254, 62 нових, 2 загиблих 4 квітня – жодного нового випадку захворювання чи смерті 5 квітня – всього 440, 186 нових 6 квітня – всього 562, 122 нових, 4 загиблих Але, по-перше, прямого зв’язку між наявністю радянської медичної системи в країні і відсутністю там в деякі дні смертей немає. Система Семашко передбачає фінансування ліжко-місць у лікарнях, а не якісь конкретні дії, які можуть вберегти хворого. До того ж, автори постів посилаються на те, що «в Білорусі немає Супрун» – однак, на момент цих постів Уляна Супрун уже понад пів року не очолювала МОЗ, тому приписувати провали української відповіді на COVID-19 Уляні Супрун – безпідставно. По-друге, Білорусь піддавалась неодноразовій критиці через можливе приховування реальних показників захворюваності та смертності. Наприклад, президент Литви Ґітанас Науседа висловлював думку, що довіряти білоруським даним щодо захворюваності COVID-19 не можна. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-u-bilorusi-ne-vmirayut-vid-covid-19-bo-tam-zberegli-radyansku-meditsinu/