VoxCheck МАНІПУЛЯЦІЯ: Від коронавірусу померло надто мало людей, щоб боятись його Порівнювати смерті з різних причин неправильно 1997 , Червень 29, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюється інформація, що за 2 місяці від коронавірусу в Україні померло всього 300 людей, а від інших захворювань, які перестали лікувати, – 50 тисяч. Станом на 1 травня (дату публікації першого допису) в Україні було зафіксовано 272 смертельних випадки. Також цей допис поширювався 19 червня. Тоді кількість померлих за останні два місяці становила 638 особи, а всього – 985 осіб. Станом на 29 червня зафіксовано 1147 смертельних випадків. Порівнювати кількість смертей від COVID-19 та інших захворювань некоректно. Перш за все, зважаючи на шляхи передачі коронавірусу. Вірусні та інфекційні захворювання, проти яких немає вакцини та ефективного лікування, схильні поширюватися масово і неконтрольовано, спричинюючи значну кількість жертв навіть за невисокого відсотка летальності. Тому, у випадку вірусних та інфекційних захворювань доцільніше розглядати їхню летальність за різних умов – наприклад, за умови введення карантину і без нього. Карантинні заходи вводилися, щоб знизити навантаження на медичну систему та уникнути великої кількості жертв у разі неконтрольованого поширення вірусу, оскільки досі не існує вакцини або ліків від COVID-19, а лікарі у всьому світі застосовують симптоматичне лікування. В той же час, найпоширеніші причини смерті українців – хвороби систем кровообігу та онкозахворювання – не передаються повітряно-крапельним шляхом, а їхні показники є більш сталими в часі. Під час карантинних обмежень багато людей, дійсно, не змогли отримати належної медичної допомоги у випадках не пов’язаних із коронавірусною хворобою. Однак карантинні обмеження виправдовують тим, що без них кількість жертв COVID-19, якими є й безпосередньо хворі, й ті, хто не отримав належної допомоги, зросла б. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/manipulyatsiya-vid-koronavirusu-pomerlo-nadto-malo-lyudej-shhob-boyatis-jogo/