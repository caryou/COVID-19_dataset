VoxCheck НЕПРАВДА: ПЛР-тести мають низьку точність та показують наявність будь-якого вірусу Наразі ПЛР-тести — найбільш точний метод виявлення SARS-CoV-2 1760 , Вересень 22, 2020 Автор: Колектив авторів Перевірка фейків у рамках партнерства з Facebook Мережею поширюється допис, у якому стверджується, що тести на коронавірус виявляють не SARS-CoV-2, а будь-який інший вірус, присутній в організмі людини. Мовляв, тому ми маємо так багато випадків захворювання, бо насправді пандемія коронавірусу — це «афера». Спростовуємо неправдиві та маніпулятивні твердження допису. «Ці тести видають хибнопозитивні результати або показують наявність в організмі будь-якого вірусу». У тексті не вказано, що мова йде саме про ПЛР-тести, однак оскільки йдеться про офіційну статистику (згадуються «антирекорди» та розподіл міст на зони), то ми сприймаємо цю тезу як коментар про ПЛР-тестування (наразі лише позитивний результат ПЛР-тесту є підставою для встановлення діагнозу COVID-19 та зарахування випадку до статистики). На сьогодні ПЛР-тести є найбільш точними у визначенні SARS-CoV-2, хоча, правда, є ймовірність отримати хибно позитивний чи хибно негативний результати. Для оцінки точності медичних тестів використовують поняття «чутливість» та «специфічність». Детально ми пояснювали це тут. Ймовірність отримати хибно позитивний результат визначає показник специфічності (specificity) — він вказує на правильність негативних результатів. Тобто якщо тест специфічний на 90%, то він правильно визначить 90% людей без вірусу – це істинно негативний результат. Ще у 10% протестованих людей буде хибно позитивний результат – це означає, що насправді людина не інфікована, а тест покаже протилежне. Дослідження точності ПЛР-тестів показує, що у лабораторних умовах їхня специфічність становить 96%. Тобто ПЛР-тест правильно визначає 96% незаражених людей. Однак точність може значно зменшуватися з погіршенням умов проведення тесту. Для уникнення хибного діагнозу тест роблять двічі. Один позитивний тест підтверджується другим тестом ПЛР, який визначає інший ген SARS-CoV-2. У випадку, коли тест негативний, однак існує підозра на COVID-19, збираються зразки з різних ділянок дихальних шляхів. Твердження про те, що ПЛР-тест визначає наявність будь-якого вірусу, — це неправда. Під час ПЛР-тесту виявляють РНК або ДНК конкретного вірусу, тобто генетичний матеріал, який виділяє його серед інших вірусів. На сьогодні дослідники опублікували дані про вже понад 100 геномів, зібраних у хворих на COVID-19, що допомагають ідентифікувати саме SARS-CoV-2 за його ключовими ознаками. «Швецію ніхто не згадує, про Білорусь теж». Авторка згадує ці країни як приклади того, що немає сенсу вводити карантинні обмеження. Шведський підхід вирізнявся відсутністю суворих обмежувальних заходів. У той же час Швеція мала більш тривалий спалах COVID-19 зі значно більшою кількістю смертей на душу населення, ніж сусідні їй країни. Щодо Білорусі, то ведення статистики захворюваності та смертності від COVID-19 неодноразово ставили під сумнів міжнародні експерти та політики. До того ж деякі експерти зазначали, що проводилося надто мало тестів. До того ж показова відмова Олександра Лукашенка вводити карантин була політичним рішенням. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-plr-testi-mayut-nizku-tochnist-ta-pokazuyut-nayavnist-bud-yakogo-virusu/