VoxCheck МАНІПУЛЯЦІЯ: Із COVID-19 загальна смертність в Україні та Італії знизилася Дані наведені некоректно і має місце надлишкова смертність від COVID-19 420 , Грудень 16, 2020 Автор: Колектив авторів Перевірка фейків у рамках партнерства з Facebook У мережі поширюють пост, у якому пропонують порівняти статистику загальної смертності в Україні та Італії у 2019 та 2020 роках та стверджують, що з COVID-19 люди стали помирати менше. Пояснюємо, чому дані наведені некоректно і маніпулятивно. Україна Автор наводить дані Держстату щодо демографічної ситуації в Україні станом на 1 жовтня, згідно з якими за 9 місяців 2020 року померло на 9846 осіб менше, ніж за аналогічний період 2019 року. Утім, за оновленими регіональними даними Держстату станом на 20 листопада, у вересні 2020 року, коли почався спалах розповсюдження коронавірусу в Україні, порівняно з вереснем 2019 року спостерігалося зростання загальної кількості смертей на 15,4%, (на 48,37 тисяч осіб). До того ж, вересень став третім місяцем цього року, коли кількість померлих перевищила минулорічні дані: першим був червень із 8,4%, другим серпень із 3,9%. У той же час дослідження надлишкової смертності, проведене НАНУ на основі вказаних даних показує, що щоденна статистика летальних випадків COVID-19 охоплює лише 25-30% від всієї смертності, пов’язаної з цією хворобою. Італія Показники смертності для Італії наведені некоректно. Автор вказує, що з січня по березень 2019 року сумарна кількість померлих в Італії становила 185 967 осіб, а у 2020 році – 165 367 осіб. Утім, смертність за січень-березень 2019 року становила 174 637 осіб, а за січень-березень 2020 року – 200 388 315 осіб, тобто за цей період у 2020 році було близько на 25,7 тис. смертей більше. Джерело: Our World in Data За показником надлишкової смертності (середня загальна смертність під час пандемії відносно середньої загальної смертності у попередні роки), у тижні найбільших спалахів поширення коронавірусу, смертність в Італії під час пандемії перевищувала середнє значення попередніх 5 років на 15-97%. Джерело: Our World in Data VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/manipulyatsiya-iz-covid-19-zagalna-smertnist-v-ukrayini-ta-italiyi-znizilasya/