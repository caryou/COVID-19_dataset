VoxCheck НЕПРАВДА: Лі-Мен Янь має докази щодо штучного походження коронавірусу Стаття Лі-Мен Янь не рецензована, а «докази» критикують у науковій спільноті 1086 , Жовтень 24, 2020 Автор: Колектив авторів Перевірка фейків у рамках партнерства з Facebook У мережі поширюють інформацію, що китайська віруслогиня Лі-Мен Янь має докази лабораторного походження коронавірусу. За її словами, вона одна з найперших займалася дослідженням нового вірусу, під час якого встановила, що вірус має штучне походження. Після цього висновку Лі-Мен Янь нібито була змушена покинути Китай з міркувань безпеки і розпочала просвітницьку діяльність про нібито викриття китайської біологічної зброї на телеканалах FoxNews і Loose Women. Проте її докази не витримують критики експертів. Далі пояснюємо, що говорить Лі-Мен Янь та у чому критика. До речі, про Лі-Мен Янь раніше писали незележні фактчекери зі Snopes. У вересні 2020 року Лі-Мен Янь та троє співавторів опублікували нерецензовану статтю, де доводили, що пандемія, яка почалася на початку року — це результат розробки вірусу в одній з таємних лабораторій Китаю. Лі-Мень Янь та співавтори не погоджуються з позицією, висловленою в журналі Nature Medicine, що SARS-CoV-2 не є навмисне створеним вірусом. Нерецензовані (not peer-reviewed) матеріали не є надійним джерелом інформації, оскільки їх не вичитали та не перевірили інші незалежні від авторів члени наукової спільноти. Більше того, Zenodo – ресурс, на якому опублікували статтю, не є науковим журналом. Це лише сервер, куди дослідники можуть завантажувати свій доробок. Більш того, Лі-Мен Янь та троє співавторів зазначили про свою афілійованість зі «Спільнотою верховенства права» (Rule of Law Society & Rule of Law Foundation). Це не дослідницький інститут, а політична організація, заснована китайським міліардером у вигнанні Го Венгуєм і американським політтехнологом Стівом Бенноном, який раніше працював на Трампа і нещодавно був заарештований за звинуваченнями у шахрайстві. На думку, Ендрю Престона (Andrew Preston), біолога з Батського університету (University of Bath) матеріалу не можна довіряти, оскільки автори пов’язані з політичною організацією, а не науковою установою. Гкікас Магіоркініс (Gkikas Magiorkinis), вірусолог Каподистрійського університетів Афін (National and Kapodistrian University of Athens), який теж вивчає коронавірус, зазначає, що матеріал Лі-Мен та співавторів не доводить того, що SARS-CoV-2 створили у лабораторних умовах. Майкл Хед (Michael Head) з Університету Саузхемптона (University of Southampton) говорить, що конспірології на тему коронавірусу можуть нанести шкоду громадському здоров’ю. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/nepravda-li-men-yan-maye-dokazi-shhodo-shtuchnogo-pohodzhennya-koronavirusu/