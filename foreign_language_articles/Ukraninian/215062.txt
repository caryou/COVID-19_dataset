VoxCheck НЕПРАВДА: Маски – це шлях до рабства, вони не лише не захищають від COVID-19, а й шкодять Маски зупиняють поширення вірусу, не шкодять людям та не є признаком рабства 4121 , Серпень 28, 2020 Автор: Колектив авторів Перевірка фейків у рамках партнерства з Facebook У мережі поширюється інформація, що маски неефективні у захисті від COVID-19 та навіть шкодять людям, а також використовуються для встановлення рабства та пригнічення духу рабів. Проте, усе це неправда. Основна функція масок – обмежити поширення вірусу від хворого. Вони ефективно запобігають розповсюдженню вірусів. Це підтверджують наукові дослідження. Наприклад, дослідження з Німеччини показало, що носіння масок дозволяє уникнути близько 40% інфікувань новим коронавірусом. Інше дослідження також доводить, що носіння маски допомагає зменшити ризик зараження. У цьому дослідженні також роблять висновок, що маски потрібні та зазначають, що носіння масок у публічних місцях є найкращим засобом запобігання передачі коронавірусу від людини до людини. Інше дослідження також показує, що носіння маски асоціюється з меншими ризиками зараження. При чому, респіратор типу N95 захищає краще, ніж звичайні медичні маски. Маски не пропускають більшість частинок, що виділяються разом з вірусом з організму хворого. Про це ми писали тут. Маски не є ознакою рабства. Основна мета запровадження маскового режиму – стримати поширення вірусу від хворих. Обов’язковий масковий режим запроваджується для всіх через те, що усіх людей розглядають як потенційно інфікованих. Маски дозволяють обмежити поширення вірусу від безсимптомних носіїв, які також поширюють вірус. Маски не спричиняють гіпоксію чи газовий ацидоз. Через носіння маски ми не вдихаємо вуглекислий газ, який щойно видихнули. Молекули діоксиду вуглецю є надто малими, а тому не затримуються на масці і проходять через неї, тому про гіпоксію (недоотримання організмом кисню) мови бути не може. Тези про шкоду масок ви вже спростововували тут і тут. Надзвичайно популярним є відео про вимірювання концентрації СО2 під різними типами масок. Однак, воно не відображає реальної ситуації. Це вже спростовували незалежні фактчекери з AFP. Безпечна концентрація повинна не перевищувати 40 000 ppm, а не 400 ppm. Рекомендована концентрація CO2 для роботи у приміщенні протягом 8 годин – не більше 5 000 ppm. Застосування медичних масок рекомендовано ВООЗ у боротьбі з коронавірусом. Утім на деяких масках, схожих на хірургічні маски, є примітки, що вони не медичні та захищають лише від пилу, туману, вітру. Звертаємо увагу, що маркування конкретної маски стосується виключно її. Схожі на вигляд маски можуть маркувати як «медичні», так і «немедичні» або «захисні» – це залежить від типу реєстрації маски конкретного виробника та її відповідності стандарту. Тому апеляція до того, що хірургічна (блакитна) маска не захищає від коронавірусної інфекції – маніпуляція. Як правильно носити маски? Перед тим, як одягати маску потрібно продезінфікувати руки. Маска повинна щільно прилягати до обличчя та закривати рот та ніс. Не можна торкатись до маски руками. Якщо раптом торкнулись до маски – помийте руки. Змінювати маску потрібно кожні 2-3 години або коли вона стане вологою. Не можна повторно використовувати одноразові маски. Не забувайте мити руки після того, як зняли маску. ВООЗ нагадує, що лише використання масок не допоможе зупинити поширення вірусу. Потрібно також дотримуватись соціальної дистанції та мити руки. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/nepravda-maski-tse-shlyah-do-rabstva-voni-ne-lishe-ne-zahishhayut-vid-covid-19-a-j-shkodyat/