VoxCheck НЕПРАВДА: ВООЗ заявила про летальність серед інфікованих SARS-CoV-2 на рівні 0,14% Такої заяви ВООЗ не було, а летальність серед усіх інфікованих оцінюють на рівні 0,5-1% 483 , Жовтень 21, 2020 Автор: Колектив авторів Перевірка фейків у рамках партнерства з Facebook У мережі поширюють інформацію, у якій стверджують, що ВООЗ на засіданні 8 жовтня звітувала про летальність від Covid-19 на рівні 0,14%. Утім, ВООЗ не звітувала про такий рівень летальності. Подібні тези про низьку летальність і начебто відсутність загрози від Covid-19 ми спростовували раніше. Показник летальності, як рахують його в Україні, – це кількість смертей від хвороби, поділена на кількість виявлених інфікованих. В англомовних ресурсах це називають CFR або case fatality ratio (дослівно – частка смертей серед випадків). Наприклад, наразі в Україні цей показник (станом на 19 жовтня) становить близько 1,9%, у США – 2,7%, у Бразилії – 2,9%, а середній по світу – 2,8%. Утім, розраховувати CFR краще після закінчення епідемії, оскільки зараз розрахунки базуються не на повних даних. До того ж CFR завищує ризик смерті від хвороби, оскільки недостатньо враховує випадки інфікування безсимптомних носіїв (не всі з них тестуються і потрапляють до статистики) або інші незареєстровані випадки. Тому на ряду з CFR використовують інший показник – IFR (infection fatality ratio, дослівно – частка смертей серед заражень) – це кількість смертей від хвороби, поділена на кількість усіх інфікованих, тобто у цей показник включають як виявлених, так і невиявлених носіїв інфекції. Очікувано, що IFR буде меншим за CFR. Все ж дослідження, які намагаються розрахувати справжню загрозу померти від коронавірусу (тобто показник IFR), оцінюють, що справжня летальність від нового коронавірусу коливається від 0,5 до 1%, але не 0,14%, як стверджують у дописах. Дуже ймовірно, що показник IFR різниться серед вікових груп та груп з супутніми захворюваннями, а також серед країн значну роль відіграє спроможність медичних систем допомогти пацієнтам. У цьому дослідженні показник IFR варіювався між регіонами і збільшувався з віком. Все ж однозначно стверджувати про загальну летальність на рівні 0,14% не можна. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-vooz-zayavila-pro-letalnist-sered-infikovanih-sars-cov-2-na-rivni-0-14/