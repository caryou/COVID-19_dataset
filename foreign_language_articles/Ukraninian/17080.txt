VoxCheck МАНІПУЛЯЦІЯ: «Протефлазідом» можна лікувати COVID-19, його противірусну дію довели Препарат не пройшов клінічних досліджень, тому його ефективність проти COVID-19 не доведена 1534 , Жовтень 21, 2020 Автор: Колектив авторів Перевірка фейків у рамках партнерства з Facebook У мережі поширюють інформацію, нібито препарат «Протефлазід» може лікувати COVID-19, а його противірусну дію довели німецькі та іспанські вчені. Такі повідомлення посилаються на Національну академію медичних наук. Утім, ефективність цього препарату проти SARS-CoV-2 доведена лише частково. Детальних результатів дослідів в Академії не публікують, але повідомляють, що досліди були проведені «in vitro», тобто у пробірці. І там лікарський засіб «Протефлазід» проявив «специфічну противірусну активність». Метод дослідження «in vitro» – це другий із чотирьох етапів розробки ліків, під час якого потенційні ліки перевіряють на безпечність. Цей етап ще називають неклінічним, оскільки дослідження не проводять на людях. Аби довести ефективність препарату, необхідно провести клінічні випробування, тобто протестувати ліки на людях. Варто зазначити, що в складі «Протефлазіду» – 96% спирту. Спирти своєю чергою розчиняють жирову оболонку вірусів. Саме так, наприклад, працюють антисептики, що повинні містити щонайменше 60 – 70% спирту. У випадку «Протефлазіду» спирт напряму контактував з зараженими тканинами у пробірці або на склі і знезаражував вірус. Відтак дослідження довело, що препарат на спиртовій основі «Протефлазід» дійсно має локальну антисептичну дію, але не підтвердило його лікувальну дію на живий організм. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/manipulyatsiya-proteflazidom-mozhna-likuvati-covid-19-jogo-protivirusnu-diyu-doveli/