VoxCheck ФЕЙК: 5G є причиною поширення коронавірусу Ні, коронавірус не передається і не посилюється через мережі 5G 1809 , Червень 5, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюють повідомлення про те, що мережа мобільного зв’язку 5G може бути причиною поширення COVID-19 у всьому світі. Наприклад, в цьому матеріалі згадують, що Нобелівська лауреатка Світлана Алексієвич стверджує, що коронавірус поширюється через 5G. Насправді ж Алексієвич у своєму інтерв’ю лише згадала, що «залишається з’ясувати, чи […] впливає 5G на імунну систему людини», тобто безпосередньо вона такого не стверджувала. Іноземні незалежні фактчекери неодноразово спростовували фейки навколо теми 5G. Так, не існує жодних доказів того, що технології мобільного зв’язку шкідливі для здоров’я людини. Мобільні телефони використовують радіочастотне випромінювання для надсилання сигналів, проте воно відрізняється від інших видів випромінювання (наприклад, рентгенівського), які вважаються небезпечними. Енергія 5G-хвиль не є достатньо потужною, щоб вплинути на імунітет людини чи зробити її більш вразливою до нового коронавірусу. Міжнародна комісія із захисту від іонізуючого випромінювання визначає 5G-сигнал як безпечний: його потужність вимірюється десятками гігагерц (ГГц), тоді як допустима норма сягає 300 ГГц. Також, 5G ніяким чином не можуть «передавати» коронавірус: віруси взагалі не можуть переноситися через мобільні мережі та радіохвилі. COVID-19 передається повітряно-крапельним шляхом від інфікованої людини. Також можна заразитися від забруднених поверхонь, торкаючись після цього очей, носа чи рота. До того ж COVID-19 поширюється і в країнах, що не не мають 5G-покриття, що не узгоджується з цією теорією. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-5g-ye-prichinoyu-poshirennya-koronavirusu/