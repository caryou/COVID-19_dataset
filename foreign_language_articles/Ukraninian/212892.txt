VoxCheck ФЕЙК: Коронавірусом заражено мало людей, тому його можна не боятися Не так важливо, скільки заражено, а важливо – як багато може заразитися 1233 , Квітень 30, 2020 Автор: Колектив авторів Перевірка фейків у рамках партнерства з Facebook У мережі поширюється інформація, що у світі заражено надто мало людей, а тому можна не боятись коронавірусу. Проблему становить не лише поточна кількість хворих і загиблих, а динаміка їхнього зростання. Без обмежувальних заходів кількість заражень і смертей зростає експоненційно, тобто зростає не лише кількість заражень, але й сама швидкість поширення епідемії. Пояснюємо, чому це не так на прикладі ось такого допису: «У світі заражено 510 108 людей, це 0,006% всього населення, 1 заражена людина на 15 тисяч населення або 1 померла на 325 тисяч населення». Використовувати ці цифри неправильно. Вірус поширюється надзвичайно швидко. Наприклад, з 20 по 29 квітня щодня реєструється близько 80 тисяч нових випадків захворювання та 5 тисяч смертей. Навіть за умови введення карантинних заходів країнами світу, з 22 січня до 21 березня кількість загиблих від COVID-19 у світі зросла з 17 осіб до понад 11 тисяч осіб. А за наступні 30 днів кількість загиблих у світі зросла від близько 11 тисяч осіб до понад 170 тисяч осіб. Крім того, вчені припускають, що кількість інфікованих може бути значно вищою, бо до 80% інфікованих є безсимптомними носіями вірусу. Звертаємо увагу, що оригінальний допис був 29 березня, а наведені у ньому дані станом на 27 березня. Але публікація поширюється вже місяць з застарілими даними. На момент перевірки (30 квітня) за останніми даними ВООЗ у світі підтверджено 3 млн випадків зараження та близько 210 тисяч смертей. Це 0,04% від всього населення, 1 заражена людина на 2,6 тисячі населення або 1 померла на 37,5 тисяч населення. Для того, щоб не заразитись коронавірусом дотримуйтесь рекомендацій ВООЗ та МОЗ, мийте руки та зберігайте соціальну дистанцію. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-koronavirusom-zarazheno-malo-lyudej-tomu-jogo-mozhna-ne-boyatisya/