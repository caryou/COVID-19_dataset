VoxCheck МАНІПУЛЯЦІЯ: Пандемії немає: про це свідчить кількість смертей – Остап Стахів Пандемія реальна, а кількість летальних випадків СOVID-19 зростає щодня 2976 , Червень 29, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У новому відео Остап Стахів розповідає про те, що пандемії немає, оскільки кількість смертей у 2020 році менша, ніж протягом відповідного періоду минулого року. Однак, це – маніпуляція. Пояснюємо чому. Пандемія — це епідемія, що охоплює більшість країн світу або дуже велику територію, вражаючи значну кількість населення. Станом на дату виходу відео в Україні було зафіксовано 40 008 випадків захворювання, в Бразиліії – 1 145 906, в ПАР – 111 796, в Ірані – 212 501, в Італії – 239 410. Кількість випадків у світі – близько 9,3 млн. Стахів звинувачує українську владу в брехні про небезпеку коронавірусу й існування пандемії. Його головний аргумент – кількість смертей в Україні зараз менша, ніж у минулому році, тому пандемії немає. Утім, як зазначено вище, пандемія – це про поширення хвороби, а не про смертність, тому твердження Стахіва алогічне. Загальна кількість померлих у січні-квітні 2020 року є меншою, ніж за відповідний період 2019 року. Різниця становить 11 856 осіб. Кількість відрізняється не через коронавірус чи його відсутність, а через зменшення смертей з інших причин. Станом на кінець квітня в Україні було зафіксовано 261 летальний випадок COVID-19, а станом на дату виходу відео – 1067 летальних випадків COVID-19. Статистика захворюваності на COVID-19 в Україні значно збільшилася з початку пандемії і наразі активно зростає, створюючи ризики перевантаження системи охорони здоров’я. Це може спричинити більше смертей. Стахів стверджує, що, оскільки смертей від коронавірусу немає, маски носити не потрібно, а карантин – абсурд. Маски допомагають уповільнити поширення вірусу. Наприклад, недавнє дослідження з Німеччини показує, що введення маскового режиму дозволило скоротити кількість інфікувань новим коронавірусом на близько 40%. Карантинні заходи також показали ефективність у стримуванні поширення коронавірусу, вирівнюванні так званої «пандемічної кривої» захворюваності та зниженні кількості смертей. Це підтверджує дослідження, проведене за даними 129 країн світу. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/manipulyatsiya-pandemiyi-nemaye-pro-tse-svidchit-kilkist-smertej-ostap-stahiv/