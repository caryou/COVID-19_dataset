VoxCheck НЕПРАВДА: Люди хворіють на COVID-19 через поступове зниження кислотності організму з віком Кислотність не знижується з віком та не впливає на ймовірність захворіти COVID-19 701 , Листопад 9, 2020 Автор: Колектив авторів Перевірка фейків у рамках партнерства з Facebook У цьому відео автор розповідає, що нібито зниження кислотності організму з віком – це основна причина, чому старші люди більше страждають від COVID-19. Також радить пити розчин води з содою, дихати содою або спиртом та капати в ніс перекис водню. А ще розказує про нібито ефективні препарати проти COVID-19. Пояснюємо, що не так. Автор відео стверджує, що люди народжуються з кислотністю організму (рівнем рН) 7,42, і кожні 10 років цей показник знижується на 0,1. Таким чином, до 40 років він нібито становитиме 7,02, а до 80 – взагалі 6,62. Проте, рівень кислотності в організмі може коливатись від 7,35 до 7,45 і він не знижується кожні 10 років. Зниження показника рН на 0,1 може мати надзвичайно серйозні наслідки, як наприклад, судоми, аритмія, ацидоз або навіть кома. Показник рН нижчий 7,35 виникає при ацидозі, а вищий 7,45 — при алкалозі. Сода не допомагає у боротьбі з COVID-19. Ні дихання розчином соди та гарячої води, ні вживання склянки соди з водою щодня. Про це ми вже писали тут. Ні ВООЗ, ні CDC не дають рекомендацій щодо профілактики коронавірусу харчовою содою. А самолікування може бути шкідливим. Не допоможуть проти COVID-19 і краплі перекису водню. Це ми також пояснювали. Хоча перекис водню ефективний у боротьбі з деякими мікробами, дослідження не підтвердили дієвість перекису водню при боротьбі з новим коронавірусом. До того ж якщо ж 3%-ий розчин перекису водню потрапить на слизову оболонку (як у носі, наприклад), це може викликати подразнення. Арбідол та протефлазід не мають доведеної ефективності проти COVID-19. Про Арбідол ми вже писали тут. Це противірусний та імуностимулюючий препарат російського виробництва. Він популярний і в Україні, ним часто лікують грип та застуду, але ВООЗ не побачила їхньої ефективності проти цих захворювань. Проти коронавірусу ефективність Арбідолу також не доведена. Про Протефлазід ми також писали. Цей препарат не пройшов усіх необхідних етапів клінічних випробувань (лише 2 з 4, і на людях його поки не тестували), тому говорити про його лікувальну дію проти коронавірусу поки немає підстав. У відео також стверджують, що коронавірус — не новий вірус. Нагадуємо, що коронавіруси – це ціла група вірусів, їх у світі виявили майже пів сотні, 7 з них людські. А от COVID-19 – нове захворювання, яке викликається новим коронавірусом SARS-CoV-2. Про те, що маски зупиняють поширення вірусу ми писали тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-lyudi-hvoriyut-na-covid-19-cherez-postupove-znizhennya-kislotnosti-organizmu-z-vikom/