VoxCheck НЕПРАВДА: Пандемію створили міжнародні корпорації для розширення глобального контролю Ніхто не планував пандемію, а коронавірус виник внаслідок природної мутації 453 , Вересень 9, 2020 Автор: Колектив авторів Перевірка фейків у рамках партнерства з Facebook У мережі поширюється інформація, що пандемію коронавірусу було заплановано міжнародними корпораціями для розширення глобального контролю та підриву християнської західної цивілізації. Проте, це не так. Пандемію не планували і не створювали. Більшість науковців, а також ВООЗ схиляються до думки, що вірус виник внаслідок природної мутації і перейшов до людей від тварин. Натомість, підтверджень штучному походженню нового коронавірусу, як і планів про запуск пандемії, немає. ВООЗ не пропонувала хабар президенту Мадагаскару за отруєння ліків. Цей фейк ми вже спростували. Він з’явився внаслідок неправильного трактування інтерв’ю президента Мадагаскару про місцеві ліки від COVID-19. Білл Гейтс не пропонував $10 млн хабаря за програму примусової вакцинації від коронавірусу в Нігерії. Коаліція дев’яти нігерійських політичних партій заявила про наявність доказів, що Білл Гейтс пропонував $10 млн керівництву Асамблеї Нігерії (це парламент) за якомога швидше прийняття закону про контроль інфекційних захворювань. Через це Коаліція подала позов до суду з вимогою відкликати голосування за даний закон. Проте, Фонд Гейтсів, у своєму листі до розслідувального комітету заявив, що Фонд не пропонував нікому з керівників Асамблеї жодної винагороди, а також не пропонував грантів пов’язаних з прийняттям цього закону. Суд відхилив клопотання позивачів. Проект ID2020 не пов’язаний з імунним паспортом та платіжними системами. Також, він не спрямований на боротьбу з людською расою. Мета проекту ID2020 – введення електронних паспортів, зокрема для людей, які мають труднощі із посвідченням особи. Наприклад, біженців, примусово переміщених осіб чи людей без громадянства, які позбавлені доступу до фізичних копій документів, через що не можуть отримати доступ до освіти, охорони здоров’я чи соціальних служб. Детальніше про нього ми писали тут. GAVI та Mastercard анонсували запровадження системи цифрового обліку вакцинації у країнах Західної Африки. Оскільки у цьому регіоні досі є проблеми з забезпеченням життєво необхідними вакцинами, система дозволить впевнитися, що кожна людина отримала щеплення від вакциноконтрольованих захворювань. Так медичні записи не загубляться та не переплутаються. Однак, ініціатива GAVI та Mastercard не пов’язана з ID2020. Про це ми вже писали. До того ж, обидва проекти ніяк не пов’язані з пандемією COVID-19. Жодних підтверджень тому, що центральні банки контролюються Ротшильдами, немає. Крім того, центральні банки названих країн були засновані задовго до терористичного акту 11 вересня 2001 року. Так, центральний банк Іраку функціонує з 1947 року, Лівії – з 1956 року, Сирії – з 1953 року, Ірану та Судану – з 1960 року, Південної Кореї – з 1950 року. МВФ і Світовий Банк надають фінансову допомогу країнам, що зіштовхнулися з кризою та технічну допомогу для проведення реформ, а не шкодять економіці країн. Діяльність ВООЗ взагалі не пов’язана з економікою. МВФ надає фінансову допомогу країнам, які переживають кризу та макроекономічну нестабільність – стрімке знецінення національної валюти, відплив капіталу, нездатність виконувати свої зобов’язання перед кредиторами, економічний спад. Кредити МВФ надаються за зверненнями урядів для стабілізації економіки і здебільшого на умовах проведення структурних реформ, які допомагають вийти з кризи та забезпечити економічне зростання. Про цілі нашкодити економікам країн не йдеться. А ВООЗ займається питаннями охорони здоров’я, а не економікою. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/nepravda-pandemiyu-stvorili-mizhnarodni-korporatsiyi-dlya-rozshirennya-globalnogo-kontrolyu/