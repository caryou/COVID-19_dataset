VoxCheck МАНІПУЛЯЦІЯ: В Україні засекретили дані про загальну смертність, щоб виправдати карантин Абсолютні цифри захворюваності на COVID-19 дають достатньо підстав для карантинних обмежень. 718 , Червень 27, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Фейсбук У мережі поширюється інформація про те, що Державна служба статистики України приховала дані про смертність в Україні та її причини за період карантину. Інтернет-ресурс Монітор UA опублікував статтю на цю тему з посиланням на сторінку інформаційного агентства «Прессінформ». Як повідомляється на сайті «Прессінформ», за його запитом та за запитом аналітичної компанії Опендатабот, Держстат дійсно відмовився надавати статистику про смертність населення України від захворювань, не пов’язаних із COVID-19 або його ускладненнями. У листі-відмові зазначається, що інформація буде опублікована лише після завершення карантину. Однак далі Монітор UA наводить наступну тезу: «Одна из версий, почему это делают – ради сокрытия взноса летальных исходов от коронавирусной инфекции в общую смертность от болезней дыхательных путей. Если она не изменилась по сравнению с предыдущими периодами или изменилась незначительно – это значит, что оснований для введения карантина не было. А, стало быть, карантин власти вводили не для сохранения здоровья людей, а с какими-то другими, публично не озвучиваемыми (и даже скрываемыми) целями». Карантин в Україні, як і у всьому світі, застосовують для уповільнення розповсюдження нового коронавірусу. Оскільки проти нового коронавірусу наразі не існує ні вакцини, ні ефективного лікування, він може поширюватися безконтрольно, спричинюючи значну кількість смертей навіть за відносно невисокого рівня летальності. Мета карантину – зниження навантаження на медичну систему та уникнення ситуації, коли хворі на COVID-19 люди не можуть отримати медичної допомоги. Таким чином, введення карантину може бути виправдане також абсолютними цифрами захворюваності та смертності від COVID-19, а не лише відносно смертності від інших захворювань. Згідно із дослідженням, проведеним за даними 129 країн світу, обмежувальні заходи були ефективними у стримуванні поширення коронавірусу, вирівнюванні так званої «пандемічної кривої» захворюваності та зниженні кількості смертей. Статистика захворюваності на COVID-19 в Україні значно збільшилася з початку пандемії і наразі активно зростає, створюючи риики перевантаження системи охорони здоров’я. За показниками для послаблення протиепідемічних заходів, карантинні обмеження можуть бути послаблені за таких умов: інцидентність (кількість нових випадків COVID-19 за останні 7 днів на 100 000 населення) складає менше 12 на 100 000 населення (тижневий рівень захворюваності на 100 000 населення в період умовного піку епідемії на території України + 50%); завантаженість ліжок у закладах охорони здоров’я, визначених для госпіталізації пацієнтів із підтвердженим випадком COVID-19, становить менше 50% (достатня кількість для забезпечення стаціонарної допомоги хворим за визначеного рівня захворюваності та з урахуванням резерву на випадок її зростання); охоплення тестуванням не нижче за рівень інцидентності — тобто середня кількість тестувань (методами полімеразної ланцюгової реакції та імуноферментного аналізу) протягом останніх 7 днів складає понад 12 на 100 000 населення. За останній тиждень (із 19 по 26 червня) в Україні виявили 6 133 нових випадків інфікування коронавірусом. А за тиждень до виходу статті «Прессінформ» (з 11 по 18 червня) – 4 993 випадки. За період із 19 по 26 червня було зробили 139 848 нових тестувань методами ІФА та ПЛР. Із 11 по 18 червня їхня кількість становила 121 111 тестувань. Станом на 26 червня в Україні налічується 41,1 тис. випадків COVID-19, із яких 1086 летальні. На дату виходу статті «Прессінформ» (18 червня) в Україні зафіксували понад 34 тис. випадків коронавірусу, із яких 966 летальні. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автор не є співробітником, не консультує, не володіє акціями та не отримує фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/manipulyatsiya-v-ukrayini-zasekretili-dani-pro-zagalnu-smertnist-shhob-vipravdati-karantin/