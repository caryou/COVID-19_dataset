VoxCheck ФЕЙК: Низка країн виходять із «проєкту коронавіруса», бо їм недостатньо заплатили У дописі автор поєднує факти та власні не підтверджені нічим домисли 1044 , Червень 13, 2020 Автор: Колектив авторів Перевірка фактів у рамках партнерства з Facebook У мережа набрав популярності допис про те, що коронавірус – це «проєкт», а Швейцарія, Туреччина, Чехія та Україна вирішили з нього вийти. Аналогічні дописи з ідентичним текстом поширювали й інші користувачі в різні дні, втім цифри у пості лишалися ті ж самі. До того ж у дописі автор поєднує факти, власні не підтверджені нічим домисли та прогнози, що «вірус перестане заражати». Теза 1: Коронавірус – це не захворювання, а проєкт «Швейцария, Турция, Чехия, Украина – выходят из проекта “коронавирус”» «Одна за другой страны участницы проекта коронавирус отказываются от дальнейшего участия в проекте в связи с тем, что, несмотря на обильную пропаганду, не удалось убедить жителей в верности выбора в пользу охлаждения экономики». Автор неодноразово наголошує, що коронавірус – це проєкт і з нього можна просто вийти. Наприклад, досягши необхідних показників або просто відмовившись його виконувати. Але це не так. Ми вже неодноразово спростовували тези про те, що пандемія фейкова і вигідна «елітам» чи «тіньовим урядам». Вірус SARS-CoV-2 має природне походження, а його штучність не має жодного наукового підтвердження. Більшість вчених, а також ВООЗ схиляються до думки, що вірус виник внаслідок природної мутації і перейшов до людей від тварин. Теза 2: В країнах меншає кількість хворих, бо країні запропонували недостатньо грошей «Турция решила сворачивать удочки – убытки с упущенного туристического сезона не могут быть компенсированы доходом из-за участия в проекте «коронавирус». Глава минздрава Турции Фахреттин Коджа заявил, что его страна прошла пик эпидемии коронавируса. Это означает, что за продолжение карантина мировые игроки устраивающую сумму не предложили». Міністр охорони здоров’я Туреччини в цей період заявляв, що країна перебуває на піку, а не уже пройшла пік захворювання на Covid-19. У цей час кількість захворювань (жовта шкала) постійно зростала. І, так, в Туреччині дійсно заявляли, що пандемія нового коронавірусу може коштувати туристичній галузі країни 1 трильйон доларів. Втім тези про «штучність епідемії» та «несплату Туреччині грошей» – це домисли автора, не підтверджені фактами. «83 миллионная Турция достигла пика, легализовав 110 тыс. зараженных, то есть заразился 1 из 800 человек». «Россия пока держит ровную ежедневную статистику. Это говорит о том, что руководство страны ещё не приняло решение, что делать после 11 мая – сворачиваться или продолжать проект коронавирус». Автор використовує тези, що кількість хворих «призанчають» або ж «легалізують». Втім хворобу не можна просто вигадати, вона або є, або її немає. Для того, щоб визначити, чи хвора людина на COVID-19, їх роблять ПЛР-тест, що визначає наявність генетичного матеріалу вірусу в організмі. До того ж, 110 тисяч хворих в Туреччині було 26 квітня, а цей пост з ідентичним текстом почали поширювати з початку травня, коли кількість хворих перевищила 122 тисячі. «Да, что тут говорить и Украина пару часов назад вышла на плато эпидемии коронавируса». Незрозуміло, звідки у автора інформація про «кілька годин», але в Україні і до 6 травня реєстрували приблизно однакові показники захворювання, ймовірно, це могло бути пов’язано з тим, що лабораторії не мали можливості перевіряти більше підозр. До того ж автор тексту неодноразово наголошує, гроші за захворювання країнам дають «світові гравці», але жодного разу не наводить факти про них, не уточнює, хто ці гравці та яка їх мета. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцсети фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-nizka-krayin-vihodyat-iz-proyektu-koronavirusa-bo-yim-nedostatno-zaplatili/