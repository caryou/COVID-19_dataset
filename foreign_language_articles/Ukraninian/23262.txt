VoxCheck НЕПРАВДА: Маски підвищують ризик захворіти коронавірусом Маски уповільнюють поширення вірусу та зменшують ризик зараження 1163 , Червень 13, 2020 Автор: Колектив авторів Перевірка фейків у рамках партнерства з Facebook У мережі поширюється інформація, що маски підвищують ризик захворіти коронавірусом та послаблюють імунітет людини, а тому від них потрібно відмовитись. Спростовуємо основні неправдиві тези допису. Автор допису не зазначає, про які саме маски йдеться. ВООЗ 5 червня оновив рекомендації по носінню масок і тепер маски варто одягати для захисту здорових людей (при контакті з потенційно інфікованими), а також інфікованим (для запобігання подальшої передачі). Більшість масок є безпечними для використання. Лише носіння респіратора N95 може спричинити певні складнощі з диханням у людей з респіраторними захворюваннями. Про це незалежним фактчекерам із Politifact повідомив Амеш Адалья, співробітник Центру охорони здоров’я Джона Хопкінса. Звичайні медичні маски або тканинні, які рекомендуються для використання населенням, є безпечними. Через носіння маски ми не вдихаємо вуглекислий газ, який щойно видихнули. Молекули діоксиду вуглецю є надто малими, а тому не затримуються на масці і проходять через неї. Маска не підвищує ризик зараження, оскільки не може спричинити гіпоксію. Гіпоксія – це стан, під час його організм людини не отримує достатню кількість кисню. Однак, носіння маски не зменшує доступ кисню до організму. Натомість, маски допомагають уповільнити поширення вірусу. Як правильно носити маски? Перед тим, як одягати маску потрібно продезінфікувати руки. Маска повинна щільно прилягати до обличчя та закривати рот та ніс. Не можна торкатись до маски руками. Якщо раптом торкнулись до маски – помийте руки. Змінювати маску потрібно кожні 2-3 години або коли вона стане вологою. Не можна повторно використовувати одноразові маски. Не забувайте мити руки після того, як зняли маску. ВООЗ нагадує, що лише використання масок не допоможе зупинити поширення вірусу. Потрібно також дотримуватись соціальної дистанції та мити руки. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцсети фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/nepravda-maski-pidvishhuyut-rizik-zahvoriti-koronavirusom/