VoxCheck ФЕЙК: Названа група крові, власників якої вбиває коронавірус Зв’язок між групою крові та летальністю від коронавірусу не доведена 1316 , Квітень 20, 2020 Автор: Колектив авторів Перевірка фейків у рамках партнерства з Facebook Ще у березні ряд українських ЗМІ із посиланням на дослідження китайських вчених повідомили, що люди з ІІ групою крові (А type) більш схильні захворіти на коронавірус, у той час як люди з І групою (O type) – найменш схильні. Таке дослідження справді було. Перша його версія була опублікована 16 березня на сайті MedRxiv, а друга – 27 березня. Але, по-перше, на сайті MedRxiv представлені нерецензовані статті. Це означає, що статті, які там викладені – це попередні дослідження, які ще не пройшли peer review іншими незалежними вченими з відповідної галузі науки. Допоки стаття не рецензована, вважати її результати абсолютною істиною не варто. По-друге, в оновленій версії у вступі до статті автори наголосили, що результати їх дослідження ще зарано використовувати у клінічній практиці, а зв’язок групи крові з ризиком захворіти на коронавірус потребує подальшого глибшого дослідження. По-третє, дослідження проводилось на вибірці з 2173 пацієнтів (1775 активних пацієнтів і 206 мертвих) з підтвердженим коронавірусом з Вуханю та Шеньчженю. Частки інфікованих за групами крові були розподілені так: 37,75% – ІІ група; 26,42% – ІІІ група; 10,03% – IV група; 25,80% – І група Частка здорових людей з різними групами крові визначались на основі аналізу 3694 осіб: 32,16% – ІІ група; 24,90% – ІІІ група; 9,10% – IV група; 33,84% – І група. Тобто, ймовірність для І групи крові справді виходить найнижчою, а для ІІ групи – найвищою. У той же час, на наступний день після публікації дослідження з’явилась критика: вибірка у 2000 пацієнтів замала для висновків про майже 180 тис. хворих у світі (на дату публікації). Знову ж таки, це лише попереднє дослідження, яке на сьогоднішній день досі не рецензоване, а отже, його результатам зарано довіряти. Щоб реально вберегтись від коронавірусу, незалежно від групи крові, потрібно дотримуватись самоізоляції, часто мити руки, не торкатись обличчя, утримувати дистанцію 1,5-2 метри і підтримувати свій імунітет – вести здоровий спосіб життя та уникати стресу. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Україна фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-nazvana-grupa-krovi-vlasnikiv-yakoyi-vbivaye-koronavirus/