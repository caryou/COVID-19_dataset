VoxCheck ФЕЙК: Італійські вчені протестували ківі на COVID-19, результат виявився позитивним Тест на антигени оптимізований для реакції на ph людини, тому міг дати хибний результат 1388 , Грудень 30, 2020 Автор: Колектив авторів Перевірка фейків у рамках партнерства з Facebook Мережею поширюють відео, на якому троє людей у медичних халатах проводять дослід, начебто тестуючи сік ківі на антигени нового коронавірусу. Цей тест проводив доктор Маріано Амічі з хімічної лабораторії провінції Мачерата. На своєму веб-сайті він стверджує, що цей дослід доводить ненадійність тестів, які використовують, щоб «зруйнувати економіку» та «позбавити людей свободи». Крім цього на сайті розміщено ще кілька заяв доктора Амічі, в яких він називає тампони для проведення тестів на COVID-19 ненадійними. Раніше VoxCheck спростовував схожий фейк про те, що яблучний сік показав позитивний тест на коронавірус. Як і у випадку з соком, Амічі та його колеги під час проведення тесту порушують інструкцію. У коментарі для польського видання Na:Temat вірусолог Томаш Дзецентковський пояснював, що на результат тесту на антигени (якщо демонструють саме його) впливає рівень кислотності ph речовини, яку додають. І тест оптимізований для реакції на ph людини, тому й міг видати хибний результат. Для ківі рівень ph становить приблизно 3,1-3,9, а для слини та слизових оболонок людини — 6,8-7,4. Також невідомо, який саме тест використовує Амічі та його колеги — чи був він затверджений для використання та продажу, хто його виробник та які в нього показники чутливості та специфічності (відповідають за точність тесту). VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцсети фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/fejk-italijski-vcheni-protestuvali-kivi-na-covid-19-rezultat-viyavivsya-pozitivnim/