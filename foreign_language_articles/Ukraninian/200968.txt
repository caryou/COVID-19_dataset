VoxCheck ФЕЙК: Суд постановив, що клієнта в магазині мають обслуговувати без маски Рішення суду не стосується маскового режиму 2138 , Серпень 31, 2020 Автор: Колектив авторів Перевірка фейків у рамках партнерства з Фейсбук У мережі поширюється інформація, що той, хто відмовиться обслуговувати клієнта в будь-якому вигляді, у тому числі без маски, буде притягнутий до кримінальної відповідальності. Як докази наводять два рішення суду. По-перше, в обох рішеннях йдеться не про масковий режим. У першій справі продавець АЗС відмовив продавати пальне клієнту в шоломі. Це сталося у 2018 році, але рішення винесли лише у червні 2020 року. У другій справі йдеться про невнесення відомостей про кримінальне правопорушення до Єдиного реєстру досудових розслідувань у квітні 2020 року. Хоча заява, яку не внесли в Реєстр, і стосувалася відмови в обслуговуванні клієнта старше 60 років без маски, але судове рішення не стосується носіння маски. По-друге, основним джерелом права в Україні є нормативно-правові акти – це означає, що судді, в першу чергу, керуються законами та підзаконними нормативно-правовими актами, а не попередньою практикою судових рішень (як це, наприклад, відбувається в США). Наразі, згідно з чинним законодавством у зв’язку з пандемією нового коронавірусу на особу накладається штраф, якщо у торговельному приміщенні вона знаходиться без засобів індивідуального захисту (медичної або респіраторної маски). Нагадаємо, що носіння масок разом із заходами соціальної дистанції та гігієнічними заходами допомагає стримувати поширення вірусу. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-sud-postanoviv-shho-kliyenta-v-magazini-mayut-obslugovuvati-bez-maski/