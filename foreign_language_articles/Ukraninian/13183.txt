VoxCheck НЕПРАВДА: Вакцина від COVID-19 непотрібна, бо хвороба успішно лікується у 99,9% випадків Ліків, які б повністю відновили здоров’я після інфікування коронавірусом, немає, а вакцина допоможе зупинити поширення пандемії 545 , Листопад 26, 2020 Автор: Колектив авторів Перевірка фейків у рамках партнертсва з Facebook Користувачі мереж поширюють допис, у якому автор наводить таку тезу: Пояснюємо, у чому хибність такого твердження. По-перше, немає препарату, який би повністю відновлював здоров’я після інфікування коронавірусом, але є препарати, які допомагають організму ефективно з ним боротися. Одні спрямовані на симптоматичне лікування, інші – спрямовані проти коронавірусу. Американська адміністрація з контролю за продуктами та ліками (FDA) затвердила лише один препарат під назвою ремдезивір (Veklury) для лікування COVID-19 у дорослих та дітей віком від 12 років. Екстрений дозвіл на використання у США мають декілька препаратів на основі антитіл. А тут The New York Times постійно оновлюють інформація про препарати для лікування СOVID-19. При лікуванні COVID-19 можуть застосовувати також ліки від інших інфекційних хвороб, ліки від серцево-судинних захворювань, запальних захворювань кишечника та легеневих хвороб. Однак слід зазначити, що при симптоматичному лікуванні деякі препарати, які ефективні на ранній стадії COVID-19 (легка інфекція без проблем з диханням), можуть бути неефективними або навіть шкідливими для пацієнтів із важкою пневмонією і навпаки. По-друге, від вакцини проти коронавірусу очікують забезпечення стійкого імунітету, щоб стримати поширення цього вірусу. Таким чином, це допоможе уникнути значної кількості жертв, ускладнень від хвороби, погіршення якості життя внаслідок хвороби та можливість повторного зараження. Вакцини в цілому мають доведену ефективність, і захист від хвороб не зникає, якщо вчасно отримувати всі дози вакцини. Завдяки вакцинації людство перемогло натуральну віспу, випадки зараження поліомієлітом впали на 99%, кількість смертей від правця знизилася на 96%, від кору – на 75%. Детальніше про це ми писали тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-vaktsina-vid-covid-19-nepotribna-bo-hvoroba-uspishno-likuyetsya-u-99-9-vipadkiv/