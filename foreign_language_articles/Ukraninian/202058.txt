Covid-19_ua Новини Фактчек для Фейсбук Фейк: Американці почали випробовувати вакцину від коронавірусу на «ЗСУшниках» 21 Липня, 2020 Facebook Twitter Pinterest WhatsApp Російські новинні сайти, а також інформаційні ресурси так званих самопроголошених «ДНР» і «ЛНР» заявили про те, що нібито американці стали «випробовувати ліки і вакцину від коронавірусу на ЗСУшниках» і вже є жертви. У схожих новинах також повідомляється, що в Україну приїхали «шість американських фахівців-вірусологів для проведення випробувань інноваційних ліків і вакцини» від коронавірусу. В коментарі StopFake начальник служби зв’язків із засобами масової інформації Медичних сил ЗСУ Олексій Мазепа спростував цю інформацію. Він також зазначив, що останнім часом в Україну не приїжджали фахівці-епідеміологи з інших країн у рамках військового співробітництва. Скріншот – rusvesna.su Скріншот – eadaily.com У таких «новинах» автори також заявляють: «Із доповіді головного хірурга Харківського військового госпіталю підполковника медичної служби Сергія Шипілова, який бере участь в програмі як спостерігач, нам стало відомо, що для практичних випробувань 29 червня затверджено п’ятнадцять кандидатів, у тому числі десять військовослужбовців з числа інфікованих коронавірусною інфекцією з середньою та важкою формами перебігу хвороби». При цьому повідомляється, що такі випробування нібито проводилися в Харківському обласному диспансері радіаційного захисту. StopFake звернувся за коментарем до Медичних сил Збройних сил України, і начальник служби зв’язків із засобами масової інформації Олексій Мазепа повністю спростував поширювану інформацію. «Ця новина не має жодного стосунку до реальності. Це повністю вигадана історія, марення. Хірург, про якого йдеться в новині, не має ніякого відношення до лікування коронавірусних хворих. Що ж до прибуття шістьох американських вірусологів, – ця інформація також не відповідає дійсності. Жоден фахівець-епідеміолог за останній час в рамках військового співробітництва в Україну не приїжджав», – зазначив Олексій Мазепа. Він також додав, що українські військовослужбовці лікуються виключно у військових лікувальних закладах. «Лише на особливе прохання їх можуть перевести в інші заклади, і це поодинокі випадки», – додав він. За даними на 21 червня 2020 року загалом у ЗСУ на гостру респіраторну хворобу, викликану коронавірусом SARS-CoV-2, хворіють 140 осіб. За весь період пандемії одужали 524 людини, летальних випадків 5. Як зазначив начальник служби зв’язків із засобами масової інформації Медичних сил ЗСУ Олексій Мазепа, жоден випадок смерті від COVID-19 не приховується. Скріншот – Командування Медичних сил ЗСУ StopFake уже викривав фейк по те, що нібито «від експериментальної вакцини проти COVID-19 постраждали 20% добровольців». Facebook Twitter Pinterest WhatsApp Yaroslava Lavrenyuk RELATED ARTICLESMORE FROM AUTHOR Фейк: «Несподівані смерті» людей, що заперечували COVID-19 Фейк: СDC змінив свою позицію щодо зв’язку вакцин і аутизму під тиском антивакцинаторів Фейк: У Черкаській області після вакцинації від COVID-19 померли 107 людей Fighting fake news

article_url: https://www.stopfake.org/uk/fejk-amerikantsi-pochali-viprobovuvati-vaktsinu-vid-koronavirusu-na-zsushnikah/