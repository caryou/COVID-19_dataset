VoxCheck ФЕЙК: Коронавірус створили штучно, а люди помирають від впливу технологій 5G – Леонард Колдвелл Коронавірус має природне походження, а технології 5G не мають жодного стосунку до COVID-19 998 , Червень 10, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюється відео лікаря з США Леонарда Колдвелла, де він нібито розказує всю правду про коронавірус. Колдвелл неодноразово повторює, що вірус створили штучно і боятись його не варто, а в усьому винні технології 5G. Спростовуємо основні неправдиві тези. Теза 1. Коронавірус – створений штучно, а смертність від нього – 0,03%. Це значно нижчі показники, ніж смертність від сезонної простуди чи грипу, а тому причин для паніки і страху немає. Новий коронавірус має природне походження, ми про це писали раніше. Причин для паніки чи страху немає, але причини для запровадження обмежень є. Показник R0, який вказує, наскільки заразним є вірус, помітно вищий для коронавірусу, ніж для звичайних ГРЗ. Більш заразний вірус, від якого немає вакцини та ефективних засобів лікування, поширюється масово і неконтрольовано, перетворюючи навіть маленький відсоток смертності на значну кількість жертв. Смертність від нового коронавірусу у світі наразі становить близько 5 осіб на 100 тисяч населення. Смертність від сезонного грипу, наприклад для США, становить 2 особи на 100 тисяч населення. Теза 2. Єдина причина локдауну – бажання позбавити людей прав та свобод. Деякі уряди (Росія, Угорщина), справді, використовують боротьбу з пандемією як привід обмежити права людини. Проте такі дії є зловживанням владою, а не причиною «локдауну». Карантин запроваджують для того, щоб зменшити навантаження на медичну систему, яка може не впоратись із різким збільшенням хворих під час пандемії. Якщо лікарні будуть перевантажені, не всі зможуть отримати необхідну медичну допомогу, внаслідок чого, кількість жертв буде зростати. Теза 3. У світі все відбувається в один і той же самий день, тобто координується з одного центру. Перший випадок захворювання було зафіксовано в Ухані, Китай. Звідти новий коронавірус поширився на весь світ. Зараз ситуація в Європі покращується, тоді як в Центральній Америці пандемія ще не досягнула піку. Теза 4. Насправді технології 5G вбивають людей, а не коронавірус. COVID-19 це лише прикриття, а люди вмирають від 5G. Технології 5G не мають відношення до поширення нового коронавірусу і ніяк не впливають на його летальність. Крім того, у багатьох країнах, де зараз поширюється новий коронавірус, взагалі немає 5G. Теза 5. Коронавірус на 100% виліковується гідроксихлорохіном. Це неправда. Гідроксихлорохін не є ефективним у боротьбі з коронавірусом. Теза 6. Сонячне світло миттєво знищує вірус, так само тепла вода. Сонячне світло не гарантує безпеку від нового коронавірусу, а країни зі спекотним кліматом також вразливі до пандемії. Також і тепла вода не вбиває вірус. Тільки вода з температурою близько 100 градусів, є ефективним засобом знищення вірусу: за такої температури, білки в шипах вірусу розплутуються і втрачають форму, через що вірус втрачає здатність проникати у клітини організму. Теза 7. Маска обмежує доступ кисню, оскільки в масці ви спочатку видихаєте, а потім назад все це вдихаєте, тобто дихаєте вуглекислим газом. Молекули діоксиду вуглецю є надто малими, а тому не затримуються на масці і проходять через неї. Навіть тривале носіння масок не спричиняє отруєння вуглекислим газом. Теза 8. Ми знаємо багато способів лікування від коронавірусу, багато доступних препаратів. Наразі немає ефективних препаратів для боротьби з COVID-19, а лікарі у всьому світі застосовують симптоматичне лікування. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-koronavirus-stvorili-shtuchno-a-lyudi-pomirayut-vid-vplivu-tehnologij-5g-leonard-koldvell/