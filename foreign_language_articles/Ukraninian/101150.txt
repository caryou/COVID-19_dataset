VoxCheck НЕПРАВДА: Соціальне дистанціювання не допомагає у боротьбі з коронавірусом Дотримання соціальної дистанції є ефективним методом для запобігання поширенню коронавірусу 933 , Липень 22, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюється інформація, що соціальне дистанціювання не є ефективним методом для боротьби з коронавірусом. На думку авторів дописів, це соціальний експеримент, щоб викликати в людей негативні почуття та розвинути ненависть. Крім того, деякі автори вважають, що маску людей змушують носити для того, щоб вони мовчали. Також є теорія, що соціальне дистанціювання потрібне для того, щоб камери могли розпізнавати обличчя людей. Проте, усе це – неправда. Соціальне дистанціювання є ефективним методом боротьби з поширенням нового коронавірусу. Соціальна дистанція потрібна для того, щоб сповільнити поширення вірусу та зменшити кількість інфікованих, оскільки зараження може відбутися від безсимптомних носіїв інфекції або тих, хто перебуває на досимптомнії стадії захворювання. Переважно, новий коронавірус передається повітряно-крапельним шляхом від людини до людини. Саме тому у ВООЗ закликають зберігати соціальну дистанцію, щоб зменшити поширення вірусу. До того ж 239 науковців зі всього світу нещодавно звернулись до ВООЗ з висновками, що новий коронавірус передається аерозольним шляхом (під час дихання людини виділяються краплини, що можуть деякий час залишатись у повітрі). Наразі ВООЗ не змінила свої рекомендації. Проте, з огляду на такі дослідження вчених, дотримання соціальної дистанції та носіння масок є ще більш важливим. Ефективність соціальної дистанції разом з іншими обмежувальними заходами підтверджують дослідження. Наприклад, у дослідженні за даними шести країн йдеться про значний вплив соціальної дистанції. Відповідно до цього дослідження обмежувальні заходи в США дозволили уникнути майже 5 млн нових випадків інфікування, а в Китаї – запобігли 285 млн нових випадків COVID-19. У іншому дослідженні за даними 11 країн Європи йдеться про те, що обмежувальні заходи, серед яких і дотримання дистанції, запобігли 3,1 млн смертей. Моделювання Імперського коледжу Лондона, на основі якого вводили карантинні обмеження у Великобританії, продемонструвало, що соціальне дистанціювання суттєво зменшить кількість нових випадків інфікування. Крім того, поки не рецензоване дослідження представників Університету Джона Гопкінса також вказує на ефективність соціального дистанціювання у запобіганні поширенню коронавірусу в США. Під час епідемії іспанки соціальна дистанція застосовувалась і виявилась дуже ефективним засобом для запобігання поширення хвороби. Також такі обмеження застосовувалися ще в Середньовіччі під час епідемії чуми. Жодних підтверджень того, що соціальна дистанція потрібна для того, щоб камери могли розпізнавати обличчя людей, немає. Дотримання маскового режиму потрібне не для того, щоб змусити людей мовчати, а для уповільнення поширення вірусу. Ефективність носіння масок підтверджує низка досліджень, про які ми писали тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-sotsialne-distantsiyuvannya-ne-dopomagaye-u-borotbi-z-koronavirusom/