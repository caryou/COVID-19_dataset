VoxCheck НЕПРАВДА: Лікарі в Німеччині відмовляються підтримувати вакцинацію, бо це – геноцид Вакцинація – це не геноцид, а лікарі в Німеччині не виступають проти неї 734 , Грудень 16, 2020 Автор: Колектив авторів Перевірка фейків у рамках партнерства з Facebook Мережею поширюють інформацію, нібито лікарі в Німеччині масово відмовляються від участі в вакцинації, за яку їм пропонують зарплату 12 тисяч євро в місяць. У цих публікаціях вакцинацію називають геноцидом. Фото з фейкових дописів Пояснюємо, що не так. По-перше, жодні авторитетні ЗМІ не повідомляли про те, що лікарі в Німеччині виступають проти вакцинації чи називають її геноцидом. Немає підстав стверджувати, що вакцини — це геноцид. До виходу на ринок вакцини проходять кількарівневу перевірку, в тому числі з залученням великих вибірок людей для виявлення потенційних побічних реакцій. Тому вони є одними з найбезпечніших медичних препаратів, які потрапляють у масове використання. Вакцинація є найбільш ефективним засобом боротьби з розповсюдженням ряду інфекційних хвороб. Так, наприклад, завдяки масовій вакцинації, показники летальності від кору у світі в період з 2000 по 2016 рік знизилися на 84%. Вакцина не змінює ДНК організму. РНК-вакцина працює шляхом введення в організм «інструкцій» для вироблення антитіл. Під інструкціями мається на увазі послідовність мРНК – матричної або інформаційної РНК (молекули, яка допомагає клітинам будувати специфічні для захворювання антитіла). По-друге, немає підтверджень, що лікарям пропонують 12 тисяч євро в місяць за участь у вакцинації. У публікаціях також посилають на Вольфганга Водарга. Раніше ми писали про нього. Німецька філія організації Transparency International прийняла рішення про призупинення членства Вольфганга Водарга в асоціації. Підставою стало те, що Водарг виступав із критикою заходів, спрямованих на стримування коронавірусної хвороби. Свою радикальну позицію він висловлював у ЗМІ, які займаються поширенням конспірологічних теорій. Дії Водарга також суперечили основному принципу організації Transparency International, закладеному в її кодексі поведінки, що «судження та дії мають бути підкріплені надійною інформацією та професійним аналізом». Слід також зазначити, що твердження Водарга спростовували і незалежні іноземні фактчекери з Faktograf. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-likari-v-nimechchini-vidmovlyayutsya-pidtrimuvati-vaktsinatsiyu-bo-tse-genotsid/