VoxCheck ФЕЙК: Кінець тотального карантину: щойно Кабмін прийняв рішення Кабмін не скасовував карантин зараз. Новина, поширена на початку січня 2021 року, стосується ще травня 2020-го 565 , Січень 6, 2021 Автор: Колектив авторів Перевірка фейків у рамках партнерства з Facebook Із 2-го січня 2021 року у мережі масово поширюють статті із заголовком «Кінець тотального карантину: щойно Кабмін прийняв рішення». Скриншот заголовку новини з сайту 1vs100.ru Скриншот заголовку новини з сайту News Posts Скриншот заголовку новини з сайту 0oa.ru Однак новина є застарілою. Далі у тексті новин йде мова про заяву Шмигаля від 29 квітня про перехід до адаптивного карантину після 11 травня. Утім новини поширювали 2-го і 3-го січня 2021 року. Тому заголовки цих новин – маніпулятивні і вже не відповідають дійсності. До того ж до адаптивного карантину Україна перейшла лише 22 травня, а рішення уряд прийняв на засіданні 20 травня. Зверніть увагу! Заголовок новини написаний міксом кирилиці і латиниці (порівняйте: замість кириличної «и» у тексті використана латинська «u» у словах «кaрaнтuнy» і «прuйняв»). До того ж заголовок містить помилку – у слові «рішенняя» дві літери «я». Сам заголовок емоційний – «тотальний» карантин і прийняте «щойно» (невідомо коли саме) рішення. Подібні ознаки у заголовку вказують, що перед вами найімовірніше – фейк. Чому новина стала віральною? У найбільш поширеній версії статті із сайту 1vs100.ru не вказана дата публікації. І хоча це ускладнює перевірку новини на актуальність, все ж визначити дату опублікування тексту на сайті цілком можливо. Для цього треба натиснути на будь-якому місці тексту новини на праву кнопку миші і обрати варіант «Переглянути код сторінки». Далі за допомогою комбінації Ctrl+F (комбінація для пошуку на сторінці) можна знайти дату публікації та зміни сторінки за словом «date». Зі скриншоту видно, що дата публікації – 2 січня 2021 року. Скриншот коду сторінки з датою публікації Інший спосіб перевірити дату публікації – пошук альтернативних публікацій у Google. Для точного співпадіння пошуку за заголовком необхідно взяти пошуковий запит у лапки, ось так: «Кiнeць тoтaльнoгo кaрaнтuнy: Щoйнo Кaбмiн прuйняв рiшeнняя». Скриншот результатів пошуку аналогічних заголовків За результатами пошуку видно, що аналогічна публікація на іншому сайті була 2 дні тому (дата підготовки матеріалу-спростування 5 січня, отже за 2 дні до того – це 3 січня). VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/fejk-kinets-totalnogo-karantinu-shhojno-kabmin-prijnyav-rishennya/