VoxCheck БЕЗПІДСТАВНО: Інтерферон альфа, бромгексин та комплекс вітамінів – профілактика COVID-19 Посилання, які надають як доказ, зовсім не про профілактику COVID-19 1188 , Листопад 24, 2020 Автор: Колектив авторів Перевірка фейків у рамках партнерства з Facebook У мережі поширюється інформація про медикаментозну профілактику Covid-19 для дорослих. Пишуть, що для профілактики варто вживати за схемою інтерферон альфа 2b, бромгексин, вітаміни C та D, цинк та полоскати горло розчином йоду та харчової соди. Уточнюють, що профілактика – не гарантія не захворіти – тому дотримуватися карантинних правил варто, але все ж начебто зазначена профілактика попереджає тяжкий розвиток хвороби. Автори розлого розписують протипоказання такої профілактики і надають список базової наукової літератури, у якій повинні бути підтвердження ефективності профілактики. Для підтвердження ефективності інтерферону альфа наводять 24 посилання, бромгексину – 20 посилань, цинку – 9 посилань, вітаміну С – 11 посилань, вітаміну D – 14 посилань, йоду – 8 посилань, харчової соди – 1 посилання. Усього 87 посилань. Спростування згаданої профілактики Covid-19 раніше публікував MED GOblin. Ми також перевірили вміст 44 посилань, які стосуються інтерферону альфа та бромгексину, оскільки це медичні препарати. Так, посилання не підтверджують ефективність інтерферону-альфа та бромгексину у профілактиці Covid-19. Деякі з посилань дублюються, або взагалі не стосуються згаданих препаратів, або є статтями узагальнюючого характеру, або ж листами до редакції. Деякі – опубліковані ще до виявлення нового коронавірусу і не можуть свідчити про ефективність у його лікуванні чи профілактиці. Така велика кількість посилань створює ефект великої кількості «доказів». Хоча насправді їх не наведено. Для того, щоб стверджувати про вплив якого засобу, варто проводити клінічні дослідження, а потім правильно їх трактувати. Тобто якщо дослідження було про лікування пацієнтів з Covid-19, про профілактику говорити не можна. Стосовно інтерферону-альфа є дослідження, які підтверджують його профілактичну дію проти вірусних захворювань. Утім, знову наголосимо, ми не знайшли досліджень про профілактичну дію інтерферону-альфа саме проти Covid-19. У іншому випадку, публікації із зазначенням торгових марок є прихованою умисною чи неумисною рекламою. Звертаємо увагу, що самолікування може бути шкідливим для здоров’я. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck КОНСПІРОЛОГІЯ: Знаменитості із синцем під лівим оком є учасниками ритуалу ілюмінатів VoxCheck БЕЗПІДСТАВНО: Вакцини Covishield перевозять без дотримання холодового ланцюга VoxCheck ФЕЙК: Актори за гроші симулюють захворювання на COVID-19 для телебачення

article_url: https://voxukraine.org/uk/bezpidstavno-interferon-alfa-bromgeksin-ta-kompleks-vitaminiv-profilaktika-covid-19/