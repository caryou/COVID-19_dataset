VoxCheck ФЕЙК: Викриття фактів про заплановану пандемію на американському мітингу Твердження, наведені у відео, переважно апелюють до теорій змови 508 , Липень 20, 2020 Автор: Колектив авторів Перевірка фейків у рамках партнерства з Facebook На своїй Фейсбук-сторінці блогерка із США Єлєна Нікітская провела онлайн-трансляцію мітингу у місті Сакраменто, в Каліфорнії. На ньому виступали зокрема Джуді Міковіц, Роберт Кеннеді та інші лікарі чи вчені. У своїх промовах вони закликали людей не вірити у так званий «обман» щодо пандемії коронавірусу і викривали реальну «правду» про COVID-19. Нижче розбираємо і спростовуємо основні тези з цього відео. Пандемия планировалась несколько десятилетий, в Америке готовились опустить средний класс и дестабилизировать экономику. Цьому немає доказів. Много детей умирают от вакцин в США. Комітет з безпеки вакцини оцінив причинно-наслідковий зв’язок між різними вакцинами та смертю. У їхньому дослідженні доказів того, що вакцини спричиняють смерть дітей у Сполучених Штатах, не виявили. Натомість ефективність масової імунізації була неодноразово доведена. Наприклад, до того, як винайшли вакцину, у 1921 році від дифтерії померло понад 15 тис. американців. А між 2004 та 2014 роками Центр з контролю та профілактики захворювань США зареєстрував усього два випадки дифтерії. Пандемия – это самый большой обман в Америке. Пандемія коронавірусу реальна. Пандемія — це епідемія, що охоплює більшість країн світу або дуже велику територію, вражаючи значну кількість населення. Станом на 15 липня у світі було понад 13,15 млн інфікованих та понад 574 тис. померлих. У США загальна кількість випадків COVID-19 складала понад 3,34 млн, а кількість смертей – 135 тис. На момент трансляції на Фейсбук (26 червня) у світі виявили більше ніж 9,4 млн випадків COVID-19, із яких понад 484 тис. летальних. У США на ту ж дату зафіксували понад 2,3 млн випадків та 121,6 тис. смертей. Тому, твердження, що пандемія – це обман не відповідає дійсності. У людей, которые вроде как умерли от Ковида, на самом деле были совсем другие причины смерти. Висока смертність від коронавірусу справді існує. У той же час, спікерка маніпулює, говорячи про смертність з інших причин. Так, рівень смертності від коронавірусу є вищим для людей із хронічними захворюваннями. Однак супутні хвороби без впливу коронавірусу могли б не загострюватися і не послаблювати організм. Тож, коли люди помирають від ускладнень, спровокованих COVID-19 (і не доведено, що головною причиною смерті інфікованої людини стала інша хвороба), вважається, що людина померла від COVID-19. У рекомендаціях ВООЗ вказано, що смерть через COVID-19 визначається як смерть в результаті клінічно сумісного захворювання при вірогідному чи підтвердженому випадку COVID-19, якщо немає явної альтернативної причини смерті, яка не може бути пов’язана з хворобою COVID-19 (наприклад, травми чи інфаркту). У рекомендаціях США вказано, що у свідоцтві про смерть необхідно вказувати, якщо COVID-19 відігравав роль у смерті. У багатьох випадках цілком імовірно, що COVID-19 буде основною причиною смерті, оскільки може призвести до хвороб, які загрожують життю: пневмонії, ГРВІ, гострого респіраторного дистрес-синдрому. У таких випадках COVID-19 вказують у першому полі під медичним станом до якого хвороба призвела. Головне при заповненні документу дотримуватись причинно-наслідкових зв’язків. Якщо ж людина мала хронічне захворювання, яке могло збільшити ризики перенесення респіраторних інфекцій, то це вказують у другому полі. Але це хронічне захворювання не вважається причиною смерті. Більше того, у США фіксують «надлишкову смертність» – наскільки смертність під час пандемії відрізняється від смертності за попередні роки. Що є ще одним доказом, що коронавірусна хвороба спричинила багато смертей. Вакцина является причиной ⅓ проблем, которые вызывают аутизм. Зв’язку між вакцинами та аутизмом не було виявлено в жодному дослідженні. Крім цього складові вакцин не призводять до аутизму. Про це VoxCheck вже писав раніше тут і тут. Хоть New York Times дискредитировал меня (Джуди Міковиц – ред.) и выпустил соответствующую дискредитирующую статью против меня, но это ничего общего не имеет с действительностью и с правдой. Під час пандемії New York Times випустила два матеріали, які згадували Джуді Міковіц в контексті теорій змов та фільму «Пландемія». Незалежні фактчекери з Politifact пишуть, що «Пландемія» це «глибоке занурення в теорії змови про COVID-19, охорону здоров’я та фармацевтичну галузь». Джуді Міковіц втратила авторитет у науковій спільноті. У 2011 році журнал Science відкликав статтю за її співавторства через недоброякісність опублікованих даних. Спроби повторити досліди Міковіц не вдалися, що не відповідає стандартам наукових досліджень, а наукова спільнота втратила багато коштів на те, щоб прояснити помилку Міковіц. Так, довели, що основна теорія, над якою працювала Міковіц, є хибною. Із 2012 року Міковіц не публікувалася у науковій літературі. Маски не защищают от вируса, а наоборот ухудшают иммунитет и поступление кислорода в организм. Насправді, при правильному використанні, маски не шкодять здоров’ю, а навпаки допомагають уповільнити поширення вірусів. ВООЗ рекомендує носити маски у громадських місцях та у місцях скупчення людей. Крім цього, як відомо, хірурги, медичні вчені чи медичні працівники тривалий час носять маски для обличчя, тому відповідно для звичайної людини ризик теоретичного негативного впливу буде не більшим. Маски можуть бути небезпечними лише в разі їхнього неправильного використання. Згідно з рекомендаціями ВООЗ, не слід одягати маску, через яку складно дихати, або ж якщо вона є брудною чи вологою. Крім цього під час носіння маски у суттєвої зміни у насиченні організму киснем не спостерігається. І хоча це може викликати певні незручності, людина все одно спроможна нормально дихати. У ВООЗ також наголошують, що при правильному використанні масок кількість кисню не зменшується та відповідно не збільшується кількість вуглекислого газу в організмі. Хірургічні маски є пористими, що дозволяє органам дихання функціонувати нормально. Інші тканинні маски для обличчя зазвичай мають ще більше порів. Жодних підтверджень тому, що маски пригнічують імунну систему немає. Інші фейки навколо масок ми вже неодноразово спростовували зокрема у цьому, цьому і цьому матеріалах. Никогда нельзя вакцинировать человека с ВИЧ, потому что это как подлить бензина в огонь […] Если вы были инфицированы ВИЧ или вам ввели КПК-вакцину, то ваш организм заражается коронавирусом очень легко и просто. Вакцина вызывает в вашем организме коронавирус. Перед вакцинацією завжди потрібно проконсультуватися з лікарем! Вакцинація ВІЛ-інфікованих залежить від кількості в їхньому організмі клітин імунної системи, які мають на поверхні рецептори CD4, – саме їх вражає ВІЛ. Пороговим значенням є 200 одиниць. Якщо кількість клітин із CD4 вища порогу, то рекомендують один набір вакцин, якщо нижча, то зменшений набір вакцин. Вакцинація ВІЛ-інфікованих важлива, бо їхня імунна система ослаблена та особливо вразлива до будь-яких вірусів. Так, уникнення хвороби, від якої була проведена вакцинація, може врятувати життя. Тому, наведене твердження не відповідає загальноприйнятій медичній практиці та є потенційно загрозливим за змістом. Доказів того, що КПК-вакцина викликає коронавірусну хворобу, незалежно від ВІЛ-статусу, немає. Організм ВІЛ-позитивних людей, які не приймають антиретровірусну терапію, більш сприйнятливий до різних хвороб, у тому числі COVID-19. Це відбувається через те, що кількість імунних клітин зменшується і організм не може протистояти навіть легким хворобам. Утім, якщо ВІЛ-позитивна людина приймає антиретровірусну терапію, то немає підстав стверджувати, що вона знаходяться в групі ризику хвороби COVID-19. Вакцины от гриппа вызывают гепатит Це не підтверджено жодним науковим дослідженням. Гепатит — це захворювання печінки запального характеру, як правило, вірусного походження. І навпаки у пацієнтів з хронічними захворюваннями печінки – яким, зокрема може бути і гепатит – існує ризик ускладнень та підвищеної смертності від грипу через ураження імунної системи. Вакцинація проти грипу є ефективним способом профілактики цих серйозних наслідків. В вакцине есть абортированные клетки детей. VoxCheck раніше перевіряв цю тезу. Для створення деяких типів вакцин використовують копії клітин ембріонів живих організмів, зокрема і людини. Це необхідно для того, щоб дослідники мали однакове середовище для вивчення та ослаблення вірусів, а ембріональні клітини добре для цього підходять, адже вони можуть більше ділитися. Утім, по-перше, це не самі клітини ембріонів, а їхні копії та копії їхніх копій – адже деякі типи клітин отримували ще в середині минулого століття. По-друге, цих клітин немає у самій вакцині – вони використовуються тільки як середовище для ослаблення вірусу. Вакцины представляют самую большую опасность для темнокожих мальчиков. Цей фейк бере початки з «дослідження» організації Children’s Health Defense, яку заснував та очолює відомий антвакцинаторською позицією Роберт Кеннеді. Він та його прибічники стверджують, що CDC приховує, що КПК-вакцини спричиняють розвиток аутизму, при чому афро-американські хлопчики перебувають в особливій зоні ризику. Утім, доказів ні приховування фактів CDC, ні того, що КПК-вакцини шкідливі немає. Они сейчас связывают Ковид, то есть КПК-вакцины с Ковид, и связывают это движение Black Lives Matter. Они хотят, чтобы темнокожее население вымерло в Америке, поэтому их выпускают как пушечное мясо. У них организм вот после вакцинации – сейчас говорят, что темнокожему населению будут в первую очередь делать вакцину от Ковида, которую изобретут, а эта вакцина будет вызывать у них увечья, аутизм, другие болезни, респираторный эффект. То есть на мальчиков чернокожих это действует больше всего вследствие их генома, то есть генетического материала. Ця теза не має жодних доказів, ніхто і ніде не заявляв про необхідність робити вакцини першочергово представникам тієї чи іншої раси. Зазвичай вакцини у першу чергу роблять лікарям – звісно, незалежно від їх раси – найчастіше використовують цю практику, адже лікарі найбільше контактують з хворими та мають критичні знання і навички, яких не можуть надати інші члени суспільства. До того ж сертифіковані вакцини не можуть масово негативно впливати на здоров’я: саме для цього вони після розробки проходять доклінічне дослідження, три етапи клінічних досліджень і перевірку готового комерційної вакцини. Фармбизнес сейчас умышленно не выпускает безопасные вакцины. Виробництво вакцин – це довгий і складний процес, що складається з низки вартісних стадій. Це дослідницький етап, доклінічні випробування, клінічні випробування, регуляторна перевірка, саме виробництво та контроль якості готової продукції. Ці етапи постійно контролюються і каме лише клінічне випробування містить 3 різні фази тестування на різних групах людей. Отож, немає жодних доказів, що всі ці етапи були корумповані всіми виробниками і до ринку допустили небезпечні препарати для імунізації. Відтак немає і жодних фактів, що: всі вакцини небезпечні, це все робиться навмисно фармбізнесом, підтверджують причини таких дій. Вакцины от гриппа никогда за 90 лет не работали. Ефективність вакцини може змінюватись, залежно від типу грипу. Але у той же час останні дослідження показують, що вакцинація проти грипу знижує ризик захворювання на 40–60% серед загальної кількості населення у різні сезони. Загалом, сучасні вакцини проти грипу, як правило, краще працюють проти вірусів грипу В та грипу A (H1N1) та пропонують нижчий захист від вірусів грипу A (H3N2). Вакцина проти грипу щороку запобігає мільйонам захворювань. Так, наприклад, протягом 2017-2018 років вакцинація проти грипу допомогла уникнути приблизно 6,2 млн захворювань, 3,2 млн візитів лікаря, пов’язаних з грипом, 91 000 госпіталізацій, пов’язаних з грипом, та 5 700 смертей через вірус грипу. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-vikrittya-faktiv-pro-zaplanovanu-pandemiyu-na-amerikanskomu-mitingu/