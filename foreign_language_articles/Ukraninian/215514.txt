VoxCheck ФЕЙК: Університет Хопкінса радить захищатися від нового коронавірусу теплою водою та Лістерином Експерти університету не мають відношення до цих порад 4364 , Травень 30, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook. Наприкінці березня у мережі поширювали допис із «порадами з університету Джона Хопкінса». У ньому експерти університету нібито дають багато рекомендацій, як захистити себе від нового коронавірусу. Утім, Університет Джона Хопкінса та його співробітники не мають жодного відношення до цих порад. Про це вони писали у себе в Twitter. Деяка інформація та рекомендації у дописі також були хибними: «Вірус – це не живий організм, а білкова молекула(ДНК), покрита захисним шаром ліпідів (жирів)   ТЕПЛО розчиняє жир; ось чому так добре використовувати воду вище 25 градусів за Цельсієм для миття рук, одягу і всього іншого. Крім того, гаряча вода дає більше піни, і це робить її ще більш ефективною». Сама по собі тепла вода не вбиває вірус. Тільки вода з температурою близько 100 градусів, є ефективним засобом знищення вірусу: за такої температури, білки в шипах вірусу розплутуються і втрачають форму, через що вірус втрачає здатність проникати у клітини організму. Однак мити руки окропом неможливо – і врешті-решт небезпечно – тому найбільш доступним та ефективним способом профілактики Covid-19 залишається миття рук з милом, яке також розчиняє білкову оболонку вірусу. «Вірус не може проникнути через здорову шкіру». Віруси, зокрема SARS-CoV-2, взагалі не можуть інфікувати людину шляхом «проникнення» через шкіру. І стан шкіри тут не до чого. Зараження відбувається через те, що вірус потрапляє до організму через слизові оболонки носа, очей або рота з рук чи інших предметів (хустинку, рукавиці) після торкання до об’єктів (тварин, м’яса, риби, дверних ручок, поручнів), забруднених виділеннями з дихальним шляхів хворого чи інфікованого. «Лістерін (рідина для полоскання рота), може допомогти! Це 65%-ний спирт». Також немає ніякого підтвердження тому, що Listerine може вбити збудник COVID-19. На сайті виробника Listerine вказується, що цей засіб для полоскання рота не проходив тестування як засіб боротьби з будь-яким штамом коронавірусу. До того ж виробник зазначає, що лише деякі варіації Listerine містять спирт, максимальна концентрація якого дорівнює 20%. ВООЗ наголошує, що вживання спиртовмісних рідин не є профілактикою нового коронавірусу. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-universitet-hopkinsa-radit-zahishhatisya-vid-novogo-koronavirusu-teployu-vodoyu-ta-listerinom/