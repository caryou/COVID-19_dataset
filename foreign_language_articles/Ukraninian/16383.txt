VoxCheck НЕПРАВДА: Вакцина від коронавірусу буде неефективна, оскільки він мутує Вакцини безпечні, а мутації вірусу не мають значного впливу на їх ефективність 1748 , Липень 15, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюється інформація, що через постійну мутацію нового коронавірусу неможливо розробити ефективну вакцину проти нього. Крім того, деякі автори говорять про небезпеку вакцин, а також про те, що пандемія – це обман та геноцид. Проте, це не так. 1. Будь-який вірус дійсно має здатність до мутації, і SARS-Cov-2 – не виняток. Однак це не обов’язково робить вакцину неефективною. Внаслідок еволюції вірус може отримати стійкість до вакцини, однак цей процес часто потребує багато років. Багато вакцини проти вірусів РНК (яким є і SARS-CoV-2), а саме жовтої лихоманки, кору та свинки, були розроблені протягом 30-х — 70-х років минулого століття і все ще мають високу ефективність. Ці віруси мутують так само швидко чи навіть швидше, ніж коронавіруси. Попереднє (покищо нерецензоване) дослідження висловлює думку, що мутація нового коронавірусу не вплине на дієвість вакцини, яка наразі в процесі розробки. Два найбільш поширені штами SARS-CoV-2 «S» та «L» на 99,993% однакові, а різниця між ними полягає лише в двох мутаціях. Тому дуже ймовірно, що будь-яка вакцина, призначена для одного штаму коронавірусу, захистить від іншого. Детальніше про ефективність вакцин від нового коронавірусу ми писали тут. 2. Вакцина від нового коронавірусу буде безпечною, оскільки перед початком виробництва вакцини проходять кілька етапів випробувань. Етапи випробувань вакцини ми вже описували тут. 3. Пандемія реальна, це не організований обман чи геноцид. VoxCheck неодноразово спростовував такі тези (наприклад, тут, тут і тут). VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-vaktsina-vid-koronavirusu-bude-neefektivna-oskilki-vin-mutuye/