VoxCheck МАНІПУЛЯЦІЯ: Локдаун – це коли ув’язнених не випускають з камер Вживання слова «локдаун» еволюціонує, і воно набуло декількох значень 2604 , Листопад 29, 2020 Автор: Колектив авторів Перевірка фейків у рамках партнерства з Facebook У мережі поширюють публікації про те, що англійське слово «локдаун» походить із тюремної лексики, і воно пояснює явище, коли «ув’язнених не випускають із камер через порушення». Риторичним питанням, чи це «про нас» натякають, що люди, на яких поширюється локдаун (карантинні обмеження) – ув’язнені. Чому це маніпуляція, пояснюємо далі. Слово локдаун (англ. lockdown) – багатозначне. Одне з його значень, дійсно, стосується в’язниці, і воно більше притаманне американській англійській. Так, локдаун – це утримання ув’язнених у камерах як тимчасовий захід безпеки. Також локдаун – це надзвичайна ситуація, коли людям не дозволяється вільно входити, виходити або пересуватися в будівлі чи по місцевості через небезпеку. Це значення притаманне й британській, і американській англійській. Словник Collins назвав слово «локдаун» словом року. Укладачі словника зазначили, що вони зареєстрували понад 250 тис. випадків вживання слова lockdown, у той час коли минулого року кількість випадків вживання було близько 4 тис. Слово lockdown відносно нове. У значенні «обмеження в’язнів» його почали використовувати у 1970-х. А початково, в Америці XIX століття, коли деревину транспортували річкою, lockdown-ом називали смугу дерева, яка з’єднувала основу плоту. Тому, коли використовують слово локдаун у контексті карантинних обмежень, послуговуються значенням обмежень під час надзвичайної ситуації, і йдеться не про ув’язнених. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/manipulyatsiya-lokdaun-tse-koli-uv-yaznenih-ne-vipuskayut-z-kamer/