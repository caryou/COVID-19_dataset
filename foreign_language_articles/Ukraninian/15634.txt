VoxCheck БЕЗПІДСТАВНО: Коронавірус запустили, аби всі перейшли з бензинового транспорту на електричний Хоча викиди бензинового транспорту шкідливі, вони не спричиняють COVID-19 491 , Грудень 11, 2020 Автор: Колектив авторів Перевірка фейків у рамках партнерства з Facebook У мережі поширюють інформацію, що начебто COVID-19 спричинене алергічною реакцією на азотисту кислоту, яка утворюється шляхом реакції вологи з діоксидом азоту, джерелом якого є бензиновий транспорт. Із цього роблять висновок, що запущена пандемія коронавірусу прискорить процес глобального переходу на електротранспорт. Утім, ці роздуми не ґрунтуються на фактах. Частину хибних тез із допису ми вже спростовували у попередніх матеріалах. Нагадуємо, що: COVID-19 не є алергією на діоксид азоту і не викликає хімічний пневмоніт; вірус SARS-CoV-2 не був створений штучно; COVID-19 не ідентичний звичайному грипу; карантинні заходи та маски є ефективними засобами боротьби з COVID-19. Коронавірус не запускали для того, щоб змусити перейти увесь світ на електротранспорт. Використання електрокарів позитивно впливає на здоров’я населення. Електричний транспорт не здійснює прямого забруднення атмосфери шкідливими газами, які можуть бути причиною смерті людей. Утім, безпідставно стверджувати, що коронавірусне захворювання винайшли спеціально для того, аби змусити всіх перейти на електротранспорт. Причина COVID-19 – вірус, а не забруднене повітря. Більшість вчених, а також ВООЗ схиляються до думки, що коронавірус виник внаслідок природної мутації і перейшов до людей від тварин. Це підтверджують дослідження зразків нового коронавірусу. Предметом дискусії і подальших досліджень залишається лише питання, чи визначені усі тварини, що сприяли мутації вірусу до набуття ним здатності передаватися людині. У той же час, немає жодних наукових підтверджень того, що коронавірус створили штучно. Заняття спортом на свіжому повітрі і біг на довгі дистанції не убезпечать від інфікування новим коронавірусом. Фізична активність є корисною для фізичного та психічного здоров’я людини. У той же час наукове дослідження про вплив занять спортом, зокрема бігу, свідчить, що виснажливий біг на довгі дистанції навпаки пригнічує імунну систему та збільшує ризик важкого перебігу вірусів респіраторних шляхів. Фахівці Центру доказової медицини Оксфордського університету також рекомендують утриматися від сильних навантажень під час респіраторних захворювань. Крім того, твердження, що заняття спортом суттєво зменшують ризик важкого перебігу респіраторних хвороб, потребує більше досліджень. За відсутності вакцини ефективними засобами для стримування поширення вірусу є карантинні заходи, соціальна дистанція та дотримання гігієнічних норм. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/bezpidstavno-koronavirus-zapustili-abi-vsi-perejshli-z-benzinovogo-transportu-na-elektrichnij/