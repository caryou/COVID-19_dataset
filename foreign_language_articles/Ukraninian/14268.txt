VoxCheck ФЕЙК: Тест на COVID-19 руйнує гематоенцефалічний бар’єр мозку, роблячи нас вразливими до інфекцій Це анатомічно неможливо 442 , Грудень 16, 2020 Автор: Колектив авторів Перевірка фейків у рамках партнерства з Facebook Мережею поширюють відео, у якому стверджується, що тести на COVID-19 «руйнують наш імунітет». Мовляв, коли під час ПЦР-тесту ватним тампоном беруть мазок із носа, його просовують так глибоко, щоб пошкодити гематоенцефалічний бар’єр. Таким чином навмисне роблять отвір, аби в мозок могла потрапити кожна інфекція. Гематоенцефалічний бар’єр – це бар’єр між кровоносними судинами мозку та компонентами, що утворюють мозкову тканину. Забезпечує захист від потрапляння у мозок хвороботворних патогенів та токсинів, що можуть міститися у крові людини. Цей фейк уже спростовували Reuters. Прес-секретар Організації громадського здоров’я Англії у коментарі для видання сказав, що потрапити тампоном у гематоенцефалічний бар’єр анатомічно неможливо. У носовій порожнині та дихальних шляхах немає такого місця, де є доступ до мозку. Неможливо доторкнутися тампоном до мозку, не просвердливши дірчасту пластинку, що відгорожує носову порожнину. Під час взяття мазка для ПЦР-тесту дірчасту пластинку навіть не торкаються. Замість цього тампон вводять паралельно до носового дна для взяття проб із носоглотки, яка знаходиться між основою черепа та м’яким небом. На зображенні дірчаста пластинка – cribriform plate. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/fejk-test-na-covid-19-rujnuye-gematoentsefalichnij-bar-yer-mozku-roblyachi-nas-vrazlivimi-do-infektsij/