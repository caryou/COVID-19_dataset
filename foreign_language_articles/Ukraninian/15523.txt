VoxCheck МАНІПУЛЯЦІЯ: Апеляційний суд Португалії визнав, що карантин незаконний, а ПЛР-тести хибні Рішення суду стосувалось лише примусового карантину для чотирьох туристів, а не загальнонаціонального карантину чи тестів 627 , Грудень 10, 2020 Автор: Колектив авторів Перевірка фейків у рамках партнерства з Facebook Мережею поширюють інформацію, нібито Апеляційний суд Португалії визнав, що 97% позитивних результатів ПЛР-тестів є хибними, а карантин незаконний. Низку із тез публікацій ми раніше спростовували. Нагадаємо, що: Керрі Мулліс, який винайшов метод «полімеразної ланцюгової реакції», не говорив, що ПЛР-тестування не варто застосовувати для виявлення вірусів; ПЛР-тести виявляють РНК вірусу SARS-CoV-2, а не тестують восьму хромосому людини. Пояснюємо, чого стосувалося рішення Апеляційного суду Португалії насправді. У одного з чотирьох туристів на Азорських островах (Португалія) перед від’їздом з готелю виявили COVID-19. Через це їх змусили не покидати готель, поки не буде негативного результату. Вони подали позов до суду і суд визнав, що не було підстав затримувати туристів. Тоді Регіональне управління охорони здоров’я автомного регіону Азорських островів (Direcção Regional da Saúde da Região Autónoma dos Açores) подало позов в Апеляційний суд Португалії. Суд відхилив цей позов. Апеляційний суд підтвердив рішення, що один позитивний тест на COVID-19 не був підставою для примусового карантину для чотирьох туристів. Туристів не оглянув лікар, а також немає підтверджень, що тест проводив компетентний фахівець (частина II, пункти A,B). Також у рішення суду йдеться про те, що потрібно зважати на кількість проведених циклів тестування та вірусне навантаження. Однак, у рішенні суду не сказано, що 97% результатів тестів є ненадійними, а карантин незаконний. Незаконним визнали лише ізоляцію чотирьох туристів за конкретних обставин. До речі, у публікації «Народного оглядача» також зазначають: «Реакція ЗМІ на рішення Апеляційного суду Португалії була цілком передбачуваною – вони про це не згадували. Зовсім. Ніде. Ніколи. Постанова була опублікована 11 листопада, і на неї посилаються багато незалежних веб-сайтів, але ЗМІ підтримують її повне замовчування». Той факт, що рішення стосується лише конкретного випадку з туристами на Азорських островах, а не загалом карантину чи тестів, і пояснює, чому ЗМІ не писали про це масово. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/manipulyatsiya-apelyatsijnij-sud-portugaliyi-viznav-shho-karantin-nezakonnij-a-plr-testi-hibni/