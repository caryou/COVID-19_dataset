VoxCheck ФЕЙК: Білоруський прецедент: захворюваність на COVID-19 пройшла сама собою – без карантину Ні, Білорусь не подолала коронавірусну хворобу, а дані щодо захворюваності можуть не відповідати дійсності 2062 , Липень 9, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Фейсбук На сайті «Народний оглядач» з’явилася стаття, у якій наводиться теза, що Білорусь виявилася єдиною країною Європи, яка подолала коронавірусну хворобу, не вводячи взагалі ніяких обмежень у боротьбі з пандемією. Мовляв, Олександр Лукашенко мав рацію, коли стверджував, що карантин знищить економіку, але не дасть країні будь-якої суттєвої користі. Однак дане твердження є маніпуляцією. По-перше, у Білорусі досі наявна захворюваність на COVID-19, а отже це не дає підстав вважати, що країна подолала пандемію. Вперше випадок інфікування був зафіксований 27 лютого. А на дату публікації статті, 19 червня, зафіксовано понад 56,6 тис. випадків захворювання на COVID-19, із яких 331 летальних. З початку квітня кількість захворювань у Білорусі збільшувалася, і лише з початку червня вона почала йти на спад. По-друге, існує думка, що фактична кількість випадків інфікування та смерті у Білорусі є набагато вищою, ніж повідомляється. Зокрема Міністерство охорони здоров’я Білорусі не відповіло на письмові запитання щодо коронавірусу та політики щодо боротьби з пандемією. Президент Литви Ґітанас Науседа висловив свою критику, щодо приховування у Білорусі реальної статистики захворюваності. Він зазначив, що довіряти білоруським даним щодо захворюваності COVID-19 не можна. Деякі експерти зазначають, що для країни, населення якої складає майже 10 мільйонів, проводити близько 4000 тестів на день – це занадто мало. У той же час ВООЗ ще наприкінці квітня закликала запровадити в Білорусі карантин з огляду на епідеміологічну ситуацію в країні. Але представники влади Білорусі проігнорували цю рекомендацію. По-третє, не запроваджувати карантин в Білорусі було і політичним рішенням. Сам Лукашенко заявляв, що «громадяни піднімуть його на вили», якщо він запровадить карантин. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-biloruskij-pretsedent-zahvoryuvanist-na-covid-19-projshla-sama-soboyu-bez-karantinu/