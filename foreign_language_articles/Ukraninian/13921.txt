VoxCheck ФЕЙК: Людей просто треба переконати, що безсимптомні носії поширюють хвороби Ризик поширення коронавірусу від безсимптомних хворих доведений науково 232 , Січень 11, 2021 Автор: Колектив авторів Перевірка фейків у рамках партнерства з Facebook У мережі поширюють зображення з текстом у жартівливій формі, мовляв людей просто треба переконати, що безсимптомні носії поширюють хвороби. Переконавши людей, що всі нібито переносять вірус, далі всіх треба переконати у необхідності вакцин і ліків. Текст доповнюють фото Білла Гейтса, натякаючи, що саме його ліками і вакцинами усіх захищатимуть від безсимптомної хвороби. Зображення з дописів Утім, текст на зображенні та доповнення його фото Біла Гейтса є маніпулятивним, а сама ідея про те, що всіх нібито просто переконують у небезпеці вірусу – небезпечна. Безсимптомні носії справді можуть заражати інших новим коронавірусом. Про це ми вже писали тут. У ВООЗ стверджують, що передача SARS-CoV-2 від безсимптомних є можливою, хоча і виникає доволі рідко. Наприклад, за даними одного дослідження, з 63 безсимптомних інфікованих у Китаї 9 інфікували інших. Інше дослідження показало, що безсимптомні носії на 42% менше поширюють вірус, ніж симптомні. Втім, навіть за нижчого відсотка заражень, вони можуть нести ще більшу небезпеку для оточуючих, оскільки рідше залишаються на самоізоляції і, таким чином, можуть заражати більше людей. Оцінка кількості саме безсимптомних випадків варіюється від 6% до 81%. Роль безсимптомних носіїв у зараженні коронавірусною інфекцією важко оцінити, оскільки вони, як правило, взагалі не тестуються протягом перебігу захворювання, тому їх не так просто ідентифікувати. Однак можливо оцінити відсоток безсимптомних людей у ході досліджень, де кожен тестується під час спалаху COVID-19, незалежно від того, хто захворів і з ким він контактував. Наразі чітко відомі такі найбільш поширені симптоми COVID-19 як лихоманка, сухий кашель та втома. Менш поширеними є втрата нюху та смакових відчуттів; закладеність носа; кон’юнктивіт або почервоніння очей; біль у горлі; головний біль; біль у м’язах та суглобах; сип на шкірі; нудота; діарея; головокружіння. Білл Гейтс не має відношення до початку пандемії COVID-19.Схожий фейк ми вже спростували тут і тут. Білл Гейтс має два пов’язаних з медициною бізнеси – має частину акцій компанії, Ecolab Inc., яка викупила компанію Microtek Medical Holdings Inc., а також Schrodinger Inc. – компанія, що розробляє програмне забезпечення для обчислювальної хімії. За підтримки Фонду Білла та Мелінди Гейтс був заснований Світовий альянс з вакцин та імунізації (GAVI), мета якого – допомога країнам, що розвиваються, у вакцинуванні. Фонд є донором GAVI. Тобто Фонд, заснований Білом та Меліндою Гейтс, навпаки витрачає кошти на імунізацію, а не заробляє на ній. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/fejk-lyudej-prosto-treba-perekonati-shho-bezsimptomni-nosiyi-poshiryuyut-hvorobi/