VoxCheck ФЕЙК: Пандемії коронавірусу не існує – епідеміолог-екскурсовод Катя Ні, пандемія реальна 715 , Квітень 30, 2020 Автор: Колектив авторів Перевірка фейків у рамках партнерства з Facebook Екскурсовод Катерина Синицина, чию теорію змови VoxCheck вже спростував раніше, півгодини розповідає про те, що пандемія коронавірусу несправжня, а створена американськими банками, аби заволодіти нерухомістю європейців. Катерина підкреслює, що не знає жодного хворого особисто, і стверджує, що: італійські лікарі фальсифікують статистику по COVID-19 (наприклад, інфікована коронавірусом людина померла від травм, отриманих в аварії, а причиною смерті записують коронавірус) принца Чарльза, Бориса Джонсона і князя Монако Альбера II вмовили «захворіти» коронавірусом (вони нібито не хворі або хворі чимось іншим). Такі заяви екскурсовода не підкріплені жодним фактом. Водночас, смертність в 1,7 тис. італійських провінцій за період з 1 березня до 4 квітня 2020 року зросла вдвічі порівняно з тим самим періодом в 2019 році. Загалом на 29 квітня від коронавірусу в Італії померло 27 тис. людей. Довідково: До переліку провінцій увійшли тільки ті, де за добу було зафіксовано щонайменше 10 смертей, а смертність зросла на 20% і більше. Повної статистики по країні поки що немає. Причетність американських банків до пандемії Катерина обґрунтовує тим, що італійці на карантині «не можуть вийти нікуди, крім банків», а ті є філіями американських фінустанов і прагнуть заволодіти нерухомістю європейців – тож криза створена банками, а не спричинена пандемією. Знову-таки, жодних фактів про причетність американських банків до пандемії екскурсовод не наводить. Жодних доказів неприродного походження нового коронавірусу немає і за дослідженнями вчених, SARS-CoV-2, як і його численні попередники, має природне походження. Випадки захворювання на COVID-19 зафіксовані майже у всіх країнах світу, найбільше у Європі (майже 1,4 млн) та Америці (1,2 млн). До речі, Катерина Синицина на власному сайті пише, що вона 20 років є гідом у Римі та Ватикані, під час інтерв’ю каже, що отримала освіту епідеміолога 25 років тому, тим не менше, її представляють як лікаря-епідеміолога, блогера і журналіста з Італії. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-pandemiyi-koronavirusu-ne-isnuye-epidemiolog-ekskursovod-katya/