VoxCheck МАНІПУЛЯЦІЯ: В Ізраїлі відбуваються протести проти неадекватних коронавірусних обмежень Автор допису використовує зображення протесту проти уряду, підмінюючи його причину 1548 , Серпень 11, 2020 Автор: Колектив авторів Перевірка фейків у рамках партнерства з Facebook У мережі поширюється допис про «проведення протестів проти неадекватних заборон та шкідливих примусів» у контексті боротьби з коронавірусною інфекцією. Стверджують, що такі акції відбулися в Нідерландах та Ізраїлі на вихідні 1 та/або 2 серпня. На підтвердження додають зображення. Втім, частина інформації неправдива. У Нідерландах – у Гаазі – 1 серпня дійсно відбулася акція проти карантинних обмежень, на яку зібралося до 1500 осіб. Акцію організувала група «Вірусне божевілля (Viruswaanzin)», яка вже намагалася протестувати раніше, але через недотримання вимог соціальної дистанції їх затримувала поліція. Проте, світлина, яку автор допису подає як ілюстрацію ізраїльських протестів проти «неадекватних заборон» у контексті коронавірусу, насправді не про те. Ця світлина – скріншот онлайн-трансляції протесту, який відбувся 1 серпня, проти політики прем’єр-міністра Ізраїлю Бенджаміна Нетаньягу. Переклад опису трансляції: «Наживо: тисячі людей на демонстрації біля будинку прем’єр-міністра в Єрусалимі». Причини демонстрацій — корупція та неефективна політика голови уряду під час пандемії. Основна вимога учасників — відставка Нетаньягу. Якщо уважно придивитися до світлин та трансляції, то частина протестувальників були в медичних або саморобних масках на обличчі. Під час карантину на акцію проти Нетаньягу виходять не вперше: наприклад, акція, яка відбулася у квітні, пройшла з дотриманням соціальної дистанції. Тож, акції в Ізраїлі – про невдоволення політикою уряду, а не заперечення протестувальниками небезпеки пандемії. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/manipulyatsiya-v-izrayili-vidbuvayutsya-protesti-proti-neadekvatnih-koronavirusnih-obmezhen/