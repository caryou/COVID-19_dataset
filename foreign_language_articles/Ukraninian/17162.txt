VoxCheck ФЕЙК: По світу таємно встановлюють мережі 5G, у Польщі мітинги проти світового порядку Ці твердження не підтверджують реальні факти 1031 , Листопад 11, 2020 Автор: Колектив авторів Перевірка фейків у рамках партнерства з Facebook Мережею поширюють відео із закликами скасувати карантинні обмеження та численними теоріями змови щодо пандемії нового коронавірусу. Далі спростовуємо неправдиві твердження з цього відео. Хибна теза 1. Шведів обманули з вакцинацією проти «свинячого грипу»: вони зробили щеплення, і всі підлітки почали хворіти на сонну хворобу Ми припускаємо, що йдеться про випадки нарколепсії, виявлені під час пандемії грипу H1N1 у 2009 році. Нарколепсія – це хронічний неврологічний розлад, характерний нездатністю регулювати цикли сну. Проте насправді, зв’язок між вакцинацією від грипу та нарколепсією ніколи не був доведений. Клінічні дослідження показали, що на той час, коли розпочалася масова вакцинація, нарколепсія вже була широко розповсюджена у Північній Європі. У Китаї під час пандемії 2009-2010 років теж фіксували сезонне збільшення випадків нарколепсії, хоча кампанію із вакцинації там не проводили. Хибна теза 2. У Варшаві на мітинги проти нового світопорядку вийшли сотні тисяч людей, але ЗМІ звели це до абортів Під час жовтневих протестів у Польщі проти заборони абортів учасники не виголошували гасел ні проти карантинних заходів, ні проти так званого «нового світопорядку». Таке твердження – безпідставне. Про мітинги в Польщі ми писали тут. Хибна теза 3. В Австралії людей загнали у локдаун на 101 день та встановили вишки 5G Немає жодних фактологічних доказів того, що ці події пов’язані між собою. Ймовірно авторка має на увазі 112-денний локдаун у місті Мельбурні, столиці штату Вікторія. Про його поетапне завершення повідомили наприкінці жовтня. І дійсно, протягом локдауну в Австралії продовжували встановлювати обладнання 5G. Однак немає жодних підстав стверджувати, що саме для цього в місті запроваджували карантин, оскільки 5G-покриття в Австралії з’явилося ще у травні 2019 року. Хибна теза 4. В Україні масово встановлюють вишки 5G В Україні ще не було встановлено жодної мережі 5G і, за прогнозами експертів у галузі телекомунікацій, п’яте покоління мобільного зв’язку запустять не раніше 2022 року. У вересні 2020 року Кабмін схвалив план підвищення якості мобільного зв’язку на 2020-2022 роки, який дозволить тільки в подальшому запроваджувати 5G в Україні. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-po-svitu-tayemno-vstanovlyuyut-merezhi-5g-u-polshhi-mitingi-proti-svitovogo-poryadku/