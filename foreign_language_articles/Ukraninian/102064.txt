VoxCheck ФЕЙК: ПЛР-тести не можуть виявити новий коронавірус ПЛР-тести виявляють наявність в організмі людини генетичного матеріалу нового коронавірусу 4117 , Травень 28, 2020 Автор: Колектив авторів Перевірка фейків у рамках партнерства з Facebook Блогер та громадський діяч Остап Стахів записав відео про те, що: ПЛР-тести не можуть визначити наявність в організмі коронавірусу, адже вони визначають лише наявність ендосом; ендосоми, на які позитивно реагує ПЛР-тест, є саме в організмі літніх людей та людей з хронічними захворюваннями (груп ризику коронавірусу), а також виникає під час стресу; мережі 5G, які зараз тестують в Україні, впливають на організм людини так, що у ньому з’являються ендосоми. Тому у багатьох українців тести будуть позитивиними, особливо після запуску мережі 5G; ВООЗ не державна, а приватна структура, яка не захищає якусь конкретну націю, а працює на фармацевтичні кампанії. І якщо люди не будуть робити ПЛР-тести і не будуть вакциновані від коронавірусу, вони не матимуть права поїхати за кордон; ні в якому разі не можна робити ПЛР-тести. У кінці відео Стахів робить висновок: ПЛР-тести фейкові, лікарні порожні, а отже – коронавірусу немає. Все це – неправда. Що таке ПЛР-тести VoxUkraine пояснював у цьому відео: Під час ПЛР-тесту виявляють не ендосоми, а РНК-вірусу, тобто його генетичний матеріал. Саме ця методика дозволяє відрізнити коронавірус від інших вірусів. І саме тому цей вид тестування є більш надійним, ніж експрес-тестування, яке спрямоване на виявлення антитіл до вірусу. Тому ПЛР-тест буде позитивним для тих людей, в організмі яких присутній генетичний матеріал – РНК коронавірусу. Ендосоми тут ні до чого. Фейки про вплив мережі 5G на організм вже спростовували незалежні іноземні зарубіжні фактчекери. Основна суть – функціонування 5G не впливає на організм людини, а отже, не може спричинити позитивну реакцію на ПЛР-тест. ВООЗ – це спеціалізована агенція ООН, що опікується проблемами охорони здоров’я на міжнародному рівні. А функціонує вона не лише за кошти приватних осіб, а й за кошти внесків від країн світу. Внески більшості держав у порівнянні з внесками США, Фонду Біла та Мелінди Гейтс, GAVI (Глобального альянсу з вакцин та імунізації), Великобританії, Єврокомісії, справді, незначні. Але це не дає підстав стверджувати, що організація діє в інтересах приватних структур, якщо не наведені докази зворотнього. З початку пандемії та введення обмежувальних заходів ряд країн не припиняли авіасполучення, тож можливість подорожувати залишалася навіть без щеплень. Більш того, не існує жодних заяв від країн, що вони заборонять в’їзд не вакцинованим особам. Тому припущення Остапа Стахіва – безпідставні вигадки. Нарешті, заклик не робити ПЛР-тести – небезпечний. Уникаючи своєчасного тестування та виявлення коронавірусу людина може: не звернутися вчасно за допомогою і перенести хворобу у важкому стані; заразити інших, зокрема, ті самі групи ризику, які з вищою ймовірністю перенесуть хворобу у складній формі. Не лише ВООЗ наполягає не своєчасному тестуванні та зверненні до лікарів при перших проявах симптомів коронавірусу. Так, Міністерство охорони здоров’я України також зауважує про необхідність звернення до лікаря при симптомах ГРВІ чи COVID-19. А робити висновок про неіснування коронавірусу зараз у травні – не логічно, адже новий штам китайські вчені виділили ще у січні. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/plr-testi-ne-mozhut-viyaviti-novij-koronavirus/