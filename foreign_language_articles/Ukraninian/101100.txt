VoxCheck ФЕЙК: Люди можуть хворіти не на Covid-19, а страждати від отруєння фтором берилію Неправда, цю речовину складно розповсюдити, а симптоми отруєння і хвороби збігаються лише частково 1206 , Серпень 11, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі активно поширюють відео, у якому Рамін Іманов, представлений як лікар та професор, наводить хибні твердження про коронавірус. Зокрема, він зауважує, що речовину фторид берилію начебто розпилюють із літаків. І, ймовірно, саме від отруєння цією речовиною, а не від COVID-19, страждають люди по всьому світу, бо начебто симптоми схожі. Фторид берилію (BeF2) дійсно є отруйною хімічною речовиною. Його використовують для виробництва скла, компонентів ядерних реакторів та металевого берилію. При горінні речовина виділяє токсичні пари. У вигляді твердих часточок також може зашкодити здоров’ю людини. При вдиханні речовини спостерігаються кашель, біль у горлі, задишка. При потраплянні на шкіру – почервоніння, біль. При потраплянні в очі – почервоніння, біль, затуманений зір. При потраплянні у шлунок – біль у животі, діарея, нудота, блювота. Поряд з цим, симптомами Covid-19 є лихоманка, сухий кашель, відчуття втоми, подекуди – головний біль та утруднене дихання. Також Covid-19 може протікати у важкій формі, основним ускладненням якої є вірусна пневмонія, яка викликає обширний запальний процес легенів та послідуючу гостру дихальну недостатність. Проте не існує доказів того, що з літаків розпиляли сполуки берилію. Більш того, порівнювати симптоми отруєння хімічною речовиною при вдиханні з симптомами будь-якої респіраторної інфекції лише через те, що вони мають деякі спільні симптоми – хибний шлях доведення. Адже такі симптоми можуть бути схожими, бо уражені однакові органи. До того ж, якби люди страждали від отруєння фторидом берилію, а не від коронавірусної інфекції, захворювання не поширювалось би від людини до людини. А саме поширення хвороби від носія до здорової людини спостерігають зараз у світі. Більшість інших тез спікера з цього відео VoxCheck вже попередньо спростовували. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/fejk-lyudi-mozhut-hvoriti-ne-na-covid-19-a-strazhdati-vid-otruyennya-ftorom-beriliyu/