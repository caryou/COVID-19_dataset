VoxCheck НЕПРАВДА: ВООЗ займається виготовленням вірусів та організацією пандемій, карантинів та криз ВООЗ не причетна до виготовлення вірусів та запровадження карантину 804 , Вересень 4, 2020 Автор: Колектив авторів Перевірка фейків у рамках партнерства з Facebook У мережі поширюється інформація, що ВООЗ займається виготовленням вірусів, організацією пандемій, карантинів та криз. Проте, усе це – неправда. Серед основних функцій ВООЗ – координація міжнародного співробітництва у сфері охорони здоров’я, допомога урядам держав-членів у покращенні медичних послуг за їх запитом, сприяння у викоріненні епідемічних, ендемічних захворювань тощо. ВООЗ не займається виготовленням вірусів. Щодо нового коронавірусу: більшість вчених, а також ВООЗ схиляються до думки, що вірус виник внаслідок природної мутації і перейшов до людей від тварин. Це підтверджують і новіші дослідження зразків нового коронавірусу. Предметом дискусії і подальших досліджень залишається лише питання, чи визначені усі тварини, що сприяли мутації вірусу до набуття ним здатності передаватися людині. У той же час, немає жодних наукових підтверджень, що коронавірус штучно виготовили в лабораторії ВООЗ чи будь-де в іншому місці. Тези про те, що пандемія COVID-19 спланована, ми також спростовували вже неодноразово (наприклад, тут і тут). Аналогічна ситуація і з іншими вірусами, що спричиняли пандемії. Їх не виготовляли у ВООЗ. Вірус H1N1 (який викликає свинячий грип) має природне походження, це підтверджують і наукові дослідження. Також, наприклад, дослідження вірусу MERS-Cov – який спричинив епідемію у 2012 році – показали, що він найімовірніше виник у кажанів і передався верблюдам до того, як набув здатності передаватися людині. Вірус SARS-Cov – епідемія якого була в 2003 році – також найімовірніше має природне походження. Про це говорить низка досліджень та CDC, ВООЗ. ВООЗ не вводить карантин. Враховуючи, що вірус почав стрімко поширюватись, а ліків та вакцини від COVID-19 немає досі, 11 березня ВООЗ оголосила пандемію. Тоді було понад 118 тисяч підтверджених випадків захворювання та понад 4 тисячі смертей. Але карантин ВООЗ не запроваджує. У рекомендаціях ВООЗ йдеться лише про соціальне дистанціювання, уникнення скупчень людей, дотримання правил особистої гігієни у громадських місцях. ВООЗ також наполягає, щоб люди при перших проявах симптомів COVID-19 лишались вдома і зверталися до лікарів. Посилена реакція країн світу на епідемію (обмеження прогулянок, закриття підприємств), як і менш жорстка реакція – це винятково рішення урядів цих країн. Наразі позиція ВООЗ щодо карантину така: головний епідеміолог ВООЗ Марія Ван Керхове заявила, що локдаун — не те, що ВООЗ рекомендував (раніше), втім в деяких країнах він дійсно був потрібний, аби зупинити швидке розповсюдження хвороби. І додала, що локдаун сам по собі не працює — це комплекс заходів, які повинні вводити держави, щоб стримати спалахи. На думку Ван Керхове зараз країни вчаться і бачать більш ефективні методи відслідковувати і зупиняти хворобу (наприклад, локалізацію спалахів та відстеження контактів). Тому не потрібно знову закриватися на суворі карантини. Детальніше про це ми писали тут і тут. ВООЗ не організовує кризи. Криза виникає через негативний вплив карантину (обмеження роботи громадського транспорту, сфер туризму, громадського харчування, розважальної галузі тощо). ВООЗ не має відношення до організації криз. Обмежувальні ж заходи виступають компромісом між збереженням життя і здоров’я людей та тимчасовими втратами для економіки. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-vooz-zajmayetsya-vigotovlennyam-virusiv-ta-organizatsiyeyu-pandemij-karantiniv-ta-kriz/