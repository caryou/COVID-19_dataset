VoxCheck НЕПРАВДА: мРНК-вакцини будуть змінювати генетичний матеріал людини Вакцина не буде змінювати генетичний матеріал людини 1351 , Грудень 31, 2020 Автор: Колектив авторів Перевірка фейків у рамках партнерства з Facebook У мережі поширюють інформацію про те, що мРНК-вакцини будуть змінювати генетичний матеріал людини, вакцина лише погіршує здоров’я людей, а вірус зовсім не страшний. Про це нібито заявив Роберт Кеннеді-молодший. Однак, усе це — неправда. У коментарі фактчекерам з Snopes Роберт Кеннеді-молодший, якому приписують слова у дописах, заперечив своє авторство. Тепер детальніше щодо заяв у цьому дописі. Нагадуємо, що: на сьогоднішній день не існує ліків, які би повністю відновлювали здоров’я після інфікування коронавірусом, але є препарати, які допомагають організму ефективно з ним боротися. Одні спрямовані на симптоматичне лікування, інші – спрямовані проти коронавірусу. ВООЗ не змінювала термінологію щодо пандемії. Варто розуміти, що «пандемія» не говорить про серйозність захворювання, а лише про те, наскільки хвороба поширена. більшість вчених, а також ВООЗ схиляються до думки, що вірус виник внаслідок природної мутації і перейшов до людей від тварин. Вакцина не буде змінювати генетичний матеріал людини. мРНК-вакцина працює шляхом введення «в організм інструкцій» для вироблення антитіл. Під інструкціями мається на увазі послідовність мРНК – матричної або інформаційної РНК (молекули, яка допомагає клітинам будувати специфічні для захворювання антитіла). У складі мРНК-вакцини немає спеціальних ферментів, як, наприклад, у ВІЛ, тому ця вакцина не може вплинути на ДНК. Іноземні незалежні фактчекери зі Snopes детально пояснюють, як працюють мРНК-вакцини і чому вони не можуть змінити ДНК людини. Для того, щоб краще зрозуміти принцип роботи вакцини потрібно спочатку розібратися в роботі клітин та генетичного матеріалу, який у них міститься. Клітина має ядро та неядерну частину – органели, які «плавають» в цитоплазмі. Первинний генетичний матеріал організму — це ряд молекул ДНК, хромосом, які знаходяться в ядрі. Код, що міститься в цих хромосомах, передається новим клітинам . Оскільки зміна ядерної ДНК передаватиметься під час копіювання клітини, саме її потрібно буде змінити, щоб змінити ДНК людини. Утім, молекули мРНК, які вводяться вакциною, не здатні проникати в ядро клітини, тому й не можуть змінювати ДНК людини. мРНК буде потрапляти в цитоплазму клітини через вакцину та буде давати інструкції рибосомам про створення білків, із яких формуються шипи вірусу SARS-CoV-2. Як тільки клітини організму зможуть виробити ці білки, імунна система навчиться їх розпізнавати та атакувати.Крім того, мРНК, що вводиться в організм, не здатна до реплікації – це одноразовий наказ. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Facebook соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-mrnk-vaktsini-budut-zminyuvati-genetichnij-material-lyudini/