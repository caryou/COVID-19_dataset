VoxCheck НЕПРАВДА: Статистика базується на фальшивих тестах, а пандемія – це обман ПЛР-тести надійні для виявлення хворих на COVID-19, а пандемія реальна 965 , Грудень 11, 2020 Автор: Колектив авторів Перевірка фейків у рамках партнерства з Facebook Мережею поширюють зображення про те, що всі тести неправдиві, а пандемія COVID-19 — глобальний обман. Пояснюємо, що тут не так. Автори зображення пишуть, що живого вірусу ніхто й не бачив. Проте, існування коронавірусу доведено науковими дослідженнями, а світлини вірусу під мікроскопом є у відкритому доступі. До того ж ми раніше спростовували фейк про те, що вірус не виділили відповідно до постулатів Коха. Сам винахідник методу «полімеразної ланцюгової реакції» Керрі Мулліс не міг бачити вірус живим, оскільки помер до початку пандемії COVID-19. До речі, Керрі Мулліс не говорив, що ПЛР-тестування не варто застосовувати для виявлення вірусів. Щодо нібито виявленого коронавірусу в яблучному соці ми вже теж писали. Тестування проводили з численними порушеннями, а чи справді це був тест на антитіла теж достеменно невідомо. Тест виявляє вірус у тих, хто справді захворів. Протилежне не підтверджують жодні авторитетні дослідження. До того ж немає підстав стверджувати, що 50% тестів неправдиві. На даний момент саме ПЛР-тести є найбільш точними у визначенні SARS-CoV-2, хоча є ймовірність хибно позитивних та хибно негативних результатів. Дослідження показують, що хибно негативні результати можуть бути у від 2% до 33% випадків. Кількість хибно позитивних тестів невідома, приблизні оцінки вказують на цифри від 0,4% до 8%. Однак, ПЛР-тести залишаються так званим “золотим стандартом”. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-statistika-bazuyetsya-na-falshivih-testah-a-pandemiya-tse-obman/