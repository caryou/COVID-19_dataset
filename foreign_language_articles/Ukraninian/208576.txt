VoxCheck ФЕЙК: Covid-19 не передається через поверхні, лише особисто Неправда, новий коронавірус може передаватися через поверхні, хоча й рідше, ніж при особистому контакті з хворими 4596 , Квітень 30, 2020 Автор: Колектив авторів Перевірка фейків у рамках партнерства з Facebook Низка ЗМІ поширили новину, що Covid-19 не передається через поверхні, а передається лише або у 99% випадків при особистому контакті – зокрема посилаючись на дослідження німецьких вчених. Втім це не так – новий коронавірус може передатися через поверхню, хоча й рідше, ніж під час особистого контакту. За інформацією ВООЗ новий коронавірус може виживати на поверхнях від 4 до 72 годин, хоча дослідники поки не дійшли згоди з цього питання. Щодо дослідження, на яке посилаються ЗМІ, то воно мало на меті не перевірити, чи передається коронавірус через поверхні, а визначити способи подальшого запобігання коронавірусній хворобі. Для цього зокрема збирали зразки з «заражених» поверхонь, але «виростити» вірус з них не змогли. То ж неможливість культивувати вірус із зібраних на поверхнях зразків була побічним результатом досліджень і потребує окремого вивчення. Сам автор заяви – директор Інституту вірусології та дослідження ВІЛ Університету Бонна Гендрік Стрек – стверджує, що ймовірність заразитися від вірусу з поверхні є, але вона невелика, адже “хтось має покашляти на руку і торкнутися поверхні”, а потім інша людина має торкнутися поверхні і згодом – обличчя. Втім, на відміну від ВООЗ він зазначає, що для зараження дотик має статися відразу. До того ж, ні у проміжному звіті дослідження, ні в інтерв’ю автора не йдеться, що в 99% випадків захворювань вірус передається при особистому контакті. Зрештою саме дослідження поки не опубліковане ні на сайті Інституту, ні Університету – а отже не було рецензоване іншими дослідниками (тому посилатися на нього зарано). А всю інформацію про передачу вірусу ЗМІ брали з прес-конференції науковця. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-covid-19-ne-peredayetsya-cherez-poverhni-lishe-osobisto/