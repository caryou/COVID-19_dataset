VoxCheck НЕПРАВДА: Носіння маски може викликати газовий ацидоз Маски є безпечними і сприяють уповільненню поширення вірусів 1283 , Липень 7, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Фейсбук У мережі поширюється інформація, що маски можуть спричинити газовий ацидоз (гіперкапнію) чи гіпоксію. Також в одному із відео демонструють, як знижується рівень кисню під одягненою медичною маскою. Гіперкапнія – стан надмірної кількості CO2 у крові; отруєння вуглекислим газом. Гіпоксія – стан, під час якого організм людини не отримує достатню кількість кисню. Утім, це не так. Наводимо думки науковців. Лікар з Південної Кароліни оскаржила думку про те, що «рівень кисню в організмі різко падає під час носіння маски». Доктор Меган Холл зокрема випробувала насичення киснем та частоту серцевих скорочень, використовуючи пульсоксиметр у чотирьох ситуаціях протягом п’яти хвилин: без маски, з хірургічною маскою, з маскою N95, а також з N95 та хірургічною маскою. Як зазначила лікар, у жодному випадку суттєвої зміни у насиченні організму киснем не спостерігалося. І хоча носіння маски може викликати певні незручності, людина все одно спроможна нормально дихати. Підтверджень того, що маски спричиняють гіпоксію , немає. Тезу про гіпоксію та носіння масок уже спростовували іноземні незалежні фактчекери (тут і тут). У ВООЗ також наголошують, що при правильному використанні масок кількість кисню не зменшується та відповідно не збільшується кількість вуглекислого газу в організмі. Хірургічні маски є пористими, що дозволяє органам дихання функціонувати нормально. Інші тканинні маски для обличчя зазвичай мають ще більше порів. Як повідомляє Reuters, вуглекислий газ з часом повільно може накопичуватися в масці. Однак організм переносить це нормально, а тому маска наврядчи може викликати гіперкапнію. Крім цього, як відомо, хірурги, медичні вчені чи медичні працівники тривалий час носять маски для обличчя, тому відповідно для звичайної людини ризик гіпоксії чи гіпокапнії буде не більшим. Водночас маски допомагають зупинити швидке розповсюдження вірусу. ВООЗ рекомендує носити маски у громадських місцях та у місцях скупчення людей. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/nepravda-nosinnya-maski-mozhe-viklikati-gazovij-atsidoz/