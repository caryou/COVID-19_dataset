VoxCheck ФЕЙК: COVID-19 – спосіб збагачення для ВООЗ, Біла Гейтса та урядів країн світу Пандемія коронавірусу – реальна, а більшість наведених у відео тез належать до теорій змови 1749 , Серпень 11, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюють відео про те, що пандемія коронавірусу – це спосіб збагачення для ВООЗ та урядів країн світу, а сам вірус – не такий небезпечний, як про нього говорять. На додачу, пандемія – начебто можливість для заробітку Біла Гейтса та реалізації проекту ID2020, мета якого – контроль над популяцією людства. Утім, це неправда. По-перше, пандемія – це реальна хвороба, небезпеку якої підтверджують кількість захворювань і смертей щодня. По-друге, Білл Гейтс не наживається на продажі вакцин, а навпаки витрачає кошти на імунізацію. По-третє, ініціатива ID2020 передбачає створення електронних паспортів, аби забезпечити фундаментальне право людини представити своє посвідчення особи за будь-яких умов. Далі – детальний розбір основних тез із відео та коротка біографія «експертів» та «науковців», які їх озвучили. Дисклеймер. Біографія деяких вчених, представлених у відео, доступна лише на сайтах, які мають сумнівну репутацію. Герхард Вишневський (Gerhard Wisnewski) – німецький автор книг, який пише про теорії змови. Теза 1: ВООЗ,оголосивши надзвичайний стан по всьому світу, позбавила всіх людей громадянських прав і свобод (02:41-02:54) ВООЗ оголосила надзвичайну ситуацію 30 січня. Тоді вірус вийшов за межі Китаю і почав стрімко поширюватися. Це оголошення ВООЗ не означало позбавлення людей громадянських прав та свобод. Хоча уряди деяких країн (Росія, Угорщина, Китай) і використовували боротьбу з пандемією коронавірусу як привід для обмежень прав людини, такі дії є зловживанням владою і не можуть слугувати аргументом до того, що держави чи ВООЗ порушують права людей. Уряди кожної країни самостійно приймали рішення про обмежувальні заходи для уникнення надлишкових смертей серед населення внаслідок перевантаження систем охорони здоров’я через неконтрольоване поширення захворювання. Теза 2: Без Фонду Білла та Мелінди Гейтс, ВООЗ збанкротувала б (03:50-03:56) Фонд Білла та Мелінди Гейтс фінансують 11,74% бюджету ВООЗ на 2020-2021 роки (дані за період до кінця другого кварталу 2020 року). І це найбільша частка серед усіх сторін. Звісно, частка Фонду покриває значну кількість витрат ВООЗ, але говорити про банкрутство або у цьому контексті про повну відсутність коштів на функціонування – маніпуляційно. Теза 3: Фонд Білла та Мелінди Гейтс займається бізнесом у сфері охорони здоров’я та заробляє на продажі вакцин (04:06-04:14) Білл Гейтс має два пов’язаних з медициною бізнеси – має частину акцій компанії, Ecolab Inc., яка викупила компанію Microtek Medical Holdings Inc., а також Schrodinger Inc. – компанія, що розробляє програмне забезпечення для обчислювальної хімії. За підтримки Фонду Білла та Мелінди Гейтс був заснований Світовий альянс з вакцин та імунізації (GAVI), мета якого – допомога країнам, що розвиваються, у вакцинуванні. Фонд є донором GAVI. Тобто Фонд, заснований Білом та Меліндою Гейтс, навпаки витрачає кошти на імунізацію, а не заробляє на ній. Детальніше можна прочитати тут. Пітер Кеніг (Peter König) – економіст і геополітичний аналітик. Теза 4: Ініціатива ID2020, які допомагає «пандемічна паніка», має на меті встановити контроль над людьми (20:56-21:20) Ініціатива ID2020 просуває введення електронних паспортів, зокрема для людей, які мають труднощі із посвідченням особи. Одна з цілей – забезпечити право людини представити своє посвідчення особи за будь-яких умов. Персональні дані при цьому надаються винятково людині, а не державам чи компаніям. Прив’язка ініціативи до пандемії коронавірусу є безпідставною, так само як і план щодо повного контролю над населенням. Детальніше про спростування цього фейку можна дізнатися тут чи тут. Ернст Вольф (Ernst Wolff) є німецьким автором і журналістом. У центрі його уваги – критика світової фінансово-грошової системи, особливо ролі МВФ, Світового банку, Федеральної резервної системи, Бреттон-Вудської системи тощо. Інші науковці називають автора «самопроголошеним економістом», роботи та твердження якого є недостовірними. Його звинувачують у антисемітських поглядах та у поширенні неправдивих новин. Теза 5: Ціль карантинних заходів, серед яких – обмеження громадських прав, закриття кордонів, не стримати вірус, а підготуватися неминучої громадянської війни, яка виникне через крах економіки (27:59-28:20) Це безпідставні і нічим не підтверджені теорії змови. Теза 6: ВООЗ не допомагала африканським країнам під час епідемії Еболи, бо не було «необхідної кількості жертв» (30:05-30:20) Під час спалаху Еболи ВООЗ оголосили екстрену допомогу країнам Африки у розмірі $100 млн. Коронавірус та Ебола є різними вірусами за шляхом передачі вірусу та симптомами. Поширення Еболи відбувається через пошкоджені шкірні покриви або слизову оболонку з кров’ю, виділеннями або іншими рідинами організму інфікованих людей, а також через контакт з поверхнями і матеріалами. В свою чергу коронавірус передається контактним повітряно-крапельним шляхом. Ганс Толцин (Hans U.P. Tolzin) – медичний журналіст, один з найвідоміших критиків вакцинації у німецькомовних країнах. Теза 7: Значна частина ДНК вірусу (SARS-Cov-2 – ред.) ідентична з ДНК людини, тому ПЛР-тести не можуть виявити вірус (39:18-39:23) ПЛР-тести при ідентифікації нового коронавірусу визначають саме наявність РНК SARS-CoV-2 в організмі людини, які є унікальними саме для цього коронавірусу. Про те, як працюють ПЛР-тест, ми розповідали тут, тут і тут, а також у цьому відео. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/fejk-covid-19-sposib-zbagachennya-dlya-vooz-bila-gejtsa-ta-uryadiv-krayin-svitu/