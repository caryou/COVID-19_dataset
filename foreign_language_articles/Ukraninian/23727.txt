VoxCheck ФЕЙК: Німецькі медики назвали пандемію фейковою Автор посилається на особисту думку німецького чиновника, а не на результати дослідження 9752 , Червень 19, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook. У мережі поширюють неправдиву новину про доповідь німецьких медиків, яка розкриває «глобальні фальсифікації» та доводить, що пандемія коронавірусу — фейк. Мовляв, на замовлення Міністерства внутрішніх Справ Німеччини медики приготували доповідь, однак вона потрапила у публічну площину та призвела до скандалу. Насправді документ, про який йдеться, не «злили» із німецького міністерства, а також його не готував та не замовляв жоден із підрозділів МВС Німеччини. У документі було виражено особисту думку одного з працівників міністерства та кількох незалежних вчених, які поширили її на бланку відомства без дозволу. Про це одразу заявили у МВС Німеччини, а за кілька днів у парламенті канцлер Ангела Меркель додатково уточнила, що Уряд не погоджується із висновками, наведеними у документі. Працівника міністерства відсторонили від роботи. Автором документу був Стефан Кон. За його словами, він співпрацював із десятьма експертами. Проте серед них не було жодного вірусолога та епідеміолога. У звіті наводиться низка необгрунтованих тез, спростовуємо основні з них. «Люди, які вмирають від коронавірусу, по суті, є тими, хто статистично помре в цьому році, тому що вони досягли кінця свого життя, і їх ослаблені тіла більше не можуть впоратися з будь-яким випадковим повсякденним стресом, включаючи приблизно 150 вірусів, що знаходяться нині в обігу» Точний показник смертності можна буде визначити лише після закінчення пандемії, проте станом на 18 червня у світі уже загинуло понад 440 тисяч осіб із підтвердженим діагнозом «COVID-19». У людей похилого віку та людей будь-якого віку із хронічними захворюваннями (діабетом, серцевими захворюваннями, захворюваннями легенів, раком тощо) дійсно є більший ризик переносити COVID-19 у тяжкій формі. Проте, це не означає, що від нової коронавірусної інфекції не помирають молоді і здорові люди. «У всьому світі протягом 3 місяців було зареєстровано трохи понад 250 000 смертей від Covid-19, в порівнянні з 1,5 мільйонами смертей [25,100 в Німеччині] під час хвилі грипу 2017/18 за той же самий час» Ми вже писали про те, чому коронавірус небезпечніший за звичайний грип. Щодо статистики, то згідно із даними ВООЗ, щорічно сезонний грип спричиняє 290-650 тисяч смертей у світі. Тобто, це не півтора мільйона за 3 місяці. «Небезпека Covid-19 була переоцінена: ні в який момент небезпека, створена новим вірусом, не виходила за межі нормального рівня»   «Небезпека, очевидно, не більша, ніж від багатьох інших вірусів» Небезпечність нового коронавірусу полягає у тому, що наразі ще немає вакцини та дієвих ліків від COVID-19. А без вакцинації та ефективних засобів для лікування та профілактики вірус може поширюватися масово та неконтрольовано, спричиняючи велику кількість жертв. Детальніше про це ми писали тут і тут. Щодо переоціненої небезпеки, то складно визначити, що для автора є «нормальним рівнем». Однак 11 березня ВООЗ оголосила пандемію саме через те, що COVID-19 поширився у світовому масштабі, було вже понад 118 тисяч підтверджених випадків зараження та більше 4 тисяч смертей. «Більше людей помирає через введені державою карантинні заходи, ніж вони гинуть від вірусу» Ми вже спростовували тези про те, що карантинні заходи були марними і спричинили більше смертей, аніж врятували. Попри можливі негативні ефекти – такі як зростання безробіття чи рівня домашнього насилля, дослідження, проведене за даними 129 країн світу, доводить: обмежувальні заходи показали високу ефективність у стримуванні поширення коронавірусу та зменшенні кількості смертей. Ефект від карантинних обмежень виявився більшим у країнах, де вони були введені швидше. Наприклад, ранні та жорсткі обмежувальні заходи у Новій Зеландії (обмеження на публічні заходи й масові зібрання, роботу шкіл і підприємств, вихід на вулицю без нагальної потреби), які були введені, коли в країні були лише одиничні випадки захворювання, дозволили знизити потенційний рівень летальності приблизно на 90%. Іншими словами, у Новій Зеландії, показники летальності від COVID-19 могли би бути у 10 разів вищими за відсутності жорстких обмежувальних заходів. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-nimetski-mediki-nazvali-pandemiyu-fejkovoyu/