VoxCheck ФЕЙК: Влада бреше – показники летальності від COVID-19 насправді не такі страшні Дані, які наводить автор не підкріплені офіційною інформацією 266 , Серпень 14, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Фейсбук У мережі поширюється інформація про те, що начебто влада в Україні навмисно намагається залякати людей високими цифрами хворих на коронавірусну хворобу та померлих від неї для маніпуляцій з карантином. Утім, це не так. Летальність від COVID-19, яку наводить автор допису, не відповідає показнику летальності станом на дату посту. Нижче спростовуємо основні неправдиві тези. Теза 1: «Уже даже мировые доказательные организации дают цифру летальности около 0,1 – 0,2%, о чем было сказано еще в начале эпидемии, когда еще в Китае все бушевало, нормальными, профессиональными, мировыми эпидемиологами». У Китаї на ранніх стадіях спалаху коронавірусу (у випадках виникнення симптомів з 1 по 10 січня) летальність була 17,3%. Для пацієнтів, у кого симптоми виникли після 1 лютого, летальність зменшилася до 0,7%. Проблема з вимірюванням летальності полягає у тому, що неможливо ідентифікувати всіх хворих – адже частина переносить вірус безсимптомно, а отже їх не включають до статистики інфікованих. Показник летальності у різних країнах може відрізнятися, залежно від підходів до тестування, можливостей медичних систем, а також віку та супутніх захворювань хворих. Наприклад, дослідження, що враховувало ефект віку, оцінює показник летальності в 0,6% для всього населення, а для людей віком від 65 років – 5,6%. Станом на дату публікації цього матеріалу летальність по всьому світу становила близько 5,4%, а в Україні 2,8%. Наразі показник летальності у світі дорівнює приблизно 3,6%. Теза 2: «Более 50% переносят ковид бессимптомно. А сейчас скорее всего и того больше. То есть, если предположить, что сейчас мы сможем провести миллион тестов сразу, то выявленных будет десятки тысяч. И что? Объявим жесткий карантин? Из-за людей, которые так опасно болеют, что даже сами не знают, что болеют?» Роль безсимптомних носіїв у зараженні коронавірусною інфекцією важко оцінити, оскільки вони, як правило, взагалі не тестуються протягом перебігу захворювання, тому їх не так просто ідентифікувати. Однак можливо оцінити відсоток безсимптомних людей у ході досліджень, де кожен тестується під час спалаху COVID-19, незалежно від того, хто захворів і з ким він контактував. Оцінка кількості саме безсимптомних випадків у світі варіюється від 6% до 41%. А недавно опубліковане дослідження підтвердило, що безсимптомні носії можуть заражати інших так само, як і симптомні, тому вони повинні також самоізолюватися, щоб не заражати людей, які можуть мати важкий перебіг хвороби. Теза 3: «А знаете ли вы, что сейчас госпитализируют не только тех, кто тяжелый реанимационный? Во-первых, всегда госпитализировали хоть с какими-то симптомами, тем более, если на КТ есть признаки пневмонии, даже без симптомов пневмонии (о бессимптомной пневмонии писала когда-то – это не та пневмония, о которой принято думать и ужасаться) Но! Главное, что сейчас госпитализируют и тех, кто просто под подозрением и ждет результатов тестов, и контактных. Почему то». Згідно з наказом МОЗ, в Україні госпіталізація має обов’язково надаватися: хворим з підозрою/підтвердженим COVID-19 у середньому і тяжкому стані, а також при ознаках пневмонії або дихальної недостатності; пацієнтам, незалежно від тяжкості стану, які належать до групи ризику розвитку ускладнень Після прибуття пацієнта до закладу охорони здоров’я проводиться медичне сортування: за тяжкістю захворювання, необхідністю починати заходи медичної допомоги та наявністю ТГРС (тяжкого гострого респіраторного синдрому), пов’язаного з COVID-19. Залежно від стану хворого та його класифікації спеціалісти надають відповідну медичну допомогу. Всім пацієнтам з COVID-19, які перебувають на стаціонарі, проводять профілактику загальних ускладнень. Тому те, що говорить автор про госпіталізацію усіх хворих, – неправда. Теза 4: «Количество тяжелых больных за это время прогрессивно снижается, смертность тоже соответственно. Конкретно по причине ковид, а не от сопутствующей патологии. И нам опять же не озвучивают возраст и патологию умерших. Дают общие цифры, что 80% имели серьезные проблемы с сердцем, часть – сахарный диабет тяжелой степени и прочее. Что подтверждает давнишние предположения, что подавляющая часть умерших – это естественная убыль населения». Летальність від коронавірусної хвороби ми коментували вище. На дату публікації допису кількість важкохворих (активних госпіталізованих осіб) в Україні становила 2726 осіб. У порівнянні з початком червня це число зросло – 1 червня воно дорівнювало 2371 осіб. Тобто, дані не дозволяють говорити про зниження кількості важкохворих. До того ж, збільшення кількості важкохворих створює ризик перевантаження системи охорони здоров’я. Станом на 14 серпня кількість госпіталізованих становить 5914 осіб. Небезпека коронавірусу полягає не тільки у летальності, а й у заразності, яка потенційно тягне за собою перевантаження медичної системи. У людей похилого віку та людей будь-якого віку із хронічними захворюваннями (діабетом, серцевими захворюваннями, захворюваннями легенів, раком тощо) дійсно є більший ризик переносити COVID-19 у тяжкій формі. Центр контролю та профілактики захворювань США зазначив, що коефіцієнт летальності від COVID-19 у 12 разів вищий для людей із хронічними захворюваннями, порівняно з іншими. Серед усіх лабораторно підтверджених випадків коронавірусної інфекції, з 22 січня по кінець травня 32% пацієнти мали серцеві захворювання, 30% – діабет та 18% – хронічні захворювання легень, такі як астма та емфізема. У той же час, якби вони не захворіли на COVID-19, то, швидше за все, продовжували б жити незважаючи на хронічні захворювання. Крім цього це не означає, що від нової коронавірусної інфекції не помирають молоді і здорові люди. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-vlada-breshe-pokazniki-letalnosti-vid-covid-19-naspravdi-ne-taki-strashni/