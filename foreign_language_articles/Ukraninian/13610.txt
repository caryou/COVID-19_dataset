VoxCheck НЕПРАВДА: Документ ООН підтверджує, що пандемію запланували Пандемію COVID-19 не планували, а в доповіді Ради про неї не згадують 623 , Грудень 31, 2020 Автор: Колектив авторів Перевірка фейків у рамках партнерства з Facebook У мережі поширюють інформацію, що нібито документи ООН підтверджують, що пандемію запланували. Посилаються автори публікацій на Щорічну доповідь про рівень глобальної готовності до надзвичайних ситуацій в області охорони здоров’я. Насправді ж згаданий документ не доводить, що пандемію запланували. Рада з моніторингу глобальної готовності, яка готує цю доповідь, була заснована в травні 2018 року, після того, як світ постраждав від спалаху Еболи. Основні завдання Ради — оцінка ситуації у сфері охорони здоров’я та виявлення проблемних моментів. Стверджувати, що Раду створили під пандемію коронавірусу підстав немає. Цей орган допомагає запобігти майбутнім пандеміям та покращити медичну інфраструктуру в державах. У доповіді Ради немає жодної згадки про новий коронавірус, а описується загальна ситуація у сфері охорони здоров’я. Наявність фото з вірусами, схожими на Sars-Cov-2, та з масками та рукавичками не є підтвердженням того, що пандемію планували. Використання масок, рукавичок та інших засобів індивідуального захисту не є унікальним явищем для сфери охорони здоров’я. Наприклад, під час пандемії іспанки у США містянам та правоохоронцям обов’язково потрібно було носити захисні маски в приміщеннях та на вулиці. Коронавіруси – це ціла група вірусів. Їх об’єднує зовнішній вигляд – візуально вони схожі на корону та мають схожий хімічний склад. Тож не дивно, що на світлинах до 2019 року є фото вірусів, схожих на SARS-CoV-2. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/nepravda-dokument-oon-pidtverdzhuye-shho-pandemiyu-zaplanuvali/