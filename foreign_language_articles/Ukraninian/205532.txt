VoxCheck ФЕЙК: 99,2% італійців, які начебто померли «від коронавірусу», померли від іншої хвороби Незважаючи на супутні захворювання, причиною їхньої смерті став саме COVID-19. 5272 , Травень 13, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook Наприкінці березня сайт «Народний оглядач» опублікував статтю, у якій стверджує, що 99,2% італійців, які померли від COVID-19, насправді померли не від нього, а від патологій. І це неправда. Люди померли саме від коронавірусу, але при цьому мали супутні хвороби. Такий висновок випливає зі звіту державної італійської організації EpiCentro. «Народний оглядач» також посилається на цей звіт у своїй статті, однак трактує його неправильно. У документі не йде мова про те, що причиною смерті 99,2% італійців, які померли, маючи COVID-19, є інші хвороби. Натомість там вказано, що з усіх померлих від COVID-19 мали одну супутню хворобу — 25,1%, дві — 25,6%, три — 48,5%. Супутні хвороби без впливу коронавірусу могли б не загострюватися і не послаблювати організм. «Народний оглядач» стверджує, що «найнадійнішим статистичним методом було б порівняти загальну італійську смертність за аналогічний період минулих років з цьогорічною. Якщо різниця не суттєва, тоді можна сміливо стверджувати, що істерія роздмухується за рахунок померлих від діабету та інсульту». Проте видання статистики не наводить, що нижче робимо ми. Різниця у статистиці за аналогічні періоди суттєва. Під час епідемії загальна смертність в Італії зросла більш ніж в два рази. Для порівняння, за період з 1 по 21 березня 2019 року померло 8054 осіб (383 людини на день), а за цей же період 2020 року – 16216 (772 померлих на день). VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook Італія коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-99-2-italijtsiv-yaki-nachebto-pomerli-vid-koronavirusu-pomerli-vid-inshoyi-hvorobi/