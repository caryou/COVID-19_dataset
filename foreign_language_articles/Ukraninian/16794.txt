VoxCheck МАНІПУЛЯЦІЯ: Успіх Китаю у боротьбі з вірусом – диво, або ж вірусу і не було Китай – не єдина країна, що фіксує низьку захворюваність 856 , Листопад 10, 2020 Автор: Колектив авторів Перевірка фейків у рамках партнерства з Facebook У мережі поширюється матеріал, у якому автори коментують низьку статистику захворюваності на COVID-19 в Китаї і називають це «китайським дивом» або ж свідченням того, що вірусу і не було. Утім, основні тези матеріалу є маніпулятивними. Китай – не єдина країна з низькою статистикою захворюваності і відсутністю нових зареєстрованих смертей від COVID-19. За офіційними даними, у Китаї станом на листопад 2020 року і справді відносно дуже низька захворюваність на COVID-19 і відсутні докази другої хвилі захворювання. Станом на 9 листопада в країні було зареєстровано лише 32 нових випадків, що складає лише 0,02 випадки на мільйон населення. Утім, це не обов’язково ознака дива, оскільки Китай – не єдина країна, де спостерігаються подібні тенденції. Значне чи повне стримування поширення вірусу і смертності від його наслідків спостерігалося у низці країн, зокрема, країн центральної та східної Азії, що мають більший досвід у боротьбі з епідеміями (наприклад, коронавірусів SARS i MERS) порівняно з країнами Європи і виявилися більш підготовленими до спалаху нового коронавірусу SARS-CoV-2, зокрема у відслідковуванні та ізоляції інфікованих осіб. Крім Китаю, з кінця літа 2020 низька кількість заражень SARS-CoV-2 та низька або відсутня щоденна смертність від COVID-19 спостерігається у таких країнах як Японія, щоденні показники захворюваності якої з червня 2020 не перевищують 1600 осіб, а смертності – 15 осіб на день; Південна Корея, щоденні показники захворюваності якої з червня 2020 не перевищували 340 випадків на добу, а смертності – кількох осіб на добу; а також, такі країни, як В’єтнам, Нова Зеландія і Сингапур з кінця літа-початку осені 2020 не фіксували більше 30 випадків захворювань на день та фіксували нульову щоденну смертність чи лише одиничні випадки. Є підстави вважати, що низькі цифри захворюваності – це насамперед результат ранніх та ефективних заходів боротьби з пандемією, а не «диво», свідчення відсутності вірусу чи маніпуляції статистикою. Низка досліджень показують, що швидко введені обмежувальні заходи з подальшим нарощуванням спроможності по тестуванню і локалізації вірусу показали ефективність у боротьбі з пандемією COVID-19. Таким країнам, як Китай, В’єтнам чи Нова Зеландія вдалося швидко стримати поширення вірусу і запобігти подальшим спалахам через введення жорстких адміністративних обмежень на початку, запровадження маскового режиму і його дотримання з боку громадян, впровадження масового тестування, відслідковування контактних осіб і локалізації вірусу через ізоляцію хворих. Частина дослідників показують, що в авторитарних країнах, яким вдалося швидко стримати поширення вірусу, значну роль у дотриманні обмежень відіграли сильні адміністративні системи, а в демократичних країнах – такі фактори, як рівень соціального капіталу – схильності людей довіряти одне одному та державним інституціям, що сприяло дотриманню правил незалежно від рівня їх суворості. У той же час, деякі дослідники повідомляють про можливість часткового приховування смертності чи маніпуляції офіційною статистикою у таких країнах, як Китай. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/manipulyatsiya-uspih-kitayu-u-borotbi-z-virusom-divo-abo-zh-virusu-i-ne-bulo/