VoxCheck ФЕЙК: ліцензований екскурсовод з освітою епідеміолога розповідає «правду» про коронавірус в Італії Ні, неправду, а 5 фейків за 13 хвилин. 10382 , Березень 27, 2020 Автор: Колектив авторів Перевірка фейків у рамках партнерства з Facebook. У цьому 13-хвилинному відео ліцензований екскурсовод Риму і Ватикану на ім’я Катя розповідає, що ж насправді відбувається з епідемією коронавірусу в Італії. На її думку, коронавірус – це змова «тіньових урядів», щоб захопити правління у країнах та навмисне призвести країни до економічного краху та масової бідності населення. Для аргументації вона використовує такі тези: смертність в Італії у березні 2020 року не більша, ніж у 2019 році. коронавірус виведений у лабораторії, тому що він надзвичайно швидко мутує. Так, в Китаї, Франції та Італії штами вірусу – різні. це фармакологічна змова, щоб продати побільше вакцин, хоча імунітет від цих вакцин нестійкий. військові машини, які на півночі Італії грузять тіла померлих – це піар. рекомендація сидіти вдома – шкідлива, адже краще бути на сонці і отримувати вітамін Д. До того ж, саме вдома найбільше бактерій та вірусів. Розберемо кожну тезу по порядку. Згідно з даними Національного інституту статистики Італії у березні 2019 року в Італії померло – 57 882. Це 1867 смертей усередньому. При цьому, екскурсовод-епідеміолог говорить про приблизно 1700 смертей у день. Даних за 2020 рік ще немає. Тож порівнювати 2019 і 2020 рік зараз неможливо. Довідково. На 26 березня від коронавірусу в Італії померло 7505 осіб Вчені вважають, що вірус SARS-CoV-2 перейшов на людей від тварин. Досі не вирішені два питання: від яких тварин перейшов вірус: від кажанів, панголінів чи іншого виду? За яких умов відбулась новий вірус виник в організмі носія? До речі, зовсім нещодавно про це вже заявив і Всесвітній економічний форум. Схожі «теорії змови» про коронавірус йдуть з Росії. Наприклад, у цьому матеріалі повторюються теза з відео про тіньовий уряд, який хоче захопити фінансові ринки. А у цьому – доводиться, що пандемія коронавірусу зовсім не пандемія, а змова багатіїв, щоб захопити правління над усіма країнами. А разом з вакциною у тіло будуть вводити наночіпи, які вкрадуть персональні дані (так, це теж було у цьому відео). Щодо різних штамів вірусу. Китайські вчені виявили, що SARS-CoV-2 може мати 2 штами: S і L. S-штам – більш старий і ймовірно саме він перейшов від тварин до людей. Потім він мутував у L-штам, став агресивнішим і почав швидко поширюватись. У цей же час ВООЗ спростовує існування цих двох штамів. На початку відео прозвучало, що у лікарнях Італії нібито вже використовують вакцини від коронавірусу. Пізніше у відео мова вже йде про те, що вакцини будуть неефективними, тому що імунітет від них нестійкий. Вакцини від коронавірусу зараз немає. Поки-що можливі вакцини від коронавірусу лише тестуються, наприклад, у США. Військові машини, які вивозять тіла померлих, – це не піар і не залякування. Схожі відео і фото є і в українському сегменті Facebook. І підтвердження їх справжності є в різних джерелах. Зокрема, у Facebook аналогічне зображення з таким дописом розмістив італійський політик Маттео Салвіні. Відео цієї ж події з інших ракурсів публікували італійські медіа – як місцеві, так і загальнонаціональні. На останньому відео військові вантажівки від’їжджають від центрального входу цвинтаря Бергамо, а у авто складають домовини. Карантин та самоізоляція – один з найбільш дієвих заходів, як призупинити поширення вірусу. Ці поради дає не лиши уряд Італії – каратин практикують у багатьох країнах світу. А щоб віруси і бактерії не затримувались «на одному квадратному метрі», як прозвучало у відео, треба регулярно провітрювати приміщення. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 коронавірус фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck ФЕЙК: В Британії запроваджують соціальнодистанцюючі нашийники VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень

article_url: https://voxukraine.org/uk/fejk-litsenzovanij-ekskursovod-z-osvitoyu-epidemiologa-rozpovidaye-pravdu-pro-koronavirus-v-italiyi/