VoxCheck НЕПРАВДА: 5G є надзвичайно шкідливим для організму 5G сигнал є безпечним для людей та не призводить до негативних наслідків 1521 , Липень 28, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюється інформація, що сигнал 5G надзвичайно згубно впливає на організм людини. Ця теорія часто доповнюється інфомацією про зв’язок коронавірусу та 5G, небезпеку вакцин та чипування людей. Спростовуємо найпоширеніші неправдиві тези. 5G може спричинити галюцинації, безпліддя чи рак. ВООЗ повідомляє, що жодних негативних наслідків від впливу 5G на організм людей не було зафіксовано. Це підтвердили й дослідження Міжнародної комісії з захисту від випромінювання, яка визначає 5G-сигнал як безпечний. Під дією 5G коронавірус активізується. Поширення коронавірусу ніяк не пов’язане з 5G, оскільки новий коронавірус передається повітряно-крапельним шляхом від інфікованої людини і віруси не здатні передаватися через мобільні мережі та радіохвилі. До того ж COVID-19 поширюється і в країнах, що не не мають 5G-покриття, що не узгоджується з цією теорією. Через вакцину від коронавірусу введуть мікрочипи. Жодних підтверджень цьому немає. До того ж, на разі використовується лише один вид мікрочипів – Verichip. Їхнє призначення – зберігання медичних записів пацієнта, щоб у надзвичайних ситуаціях, коли пацієнт перебуває у непритомному стані або не має медичної документації, лікарі могли отримати доступ до інформації про стан здоров’я пацієнта, історію хвороби чи протипоказання в лікуванні. Крім того, використання таких мікрочипів спрощує лікування однієї особи різними фахівцями. Проте, ці мікрочипи ніяк не пов’язані з майбутньою вакцинацією від коронавірусу. Вакцини спричиняють аутизм. Зв’язку між вакцинами та аутизмом не було виявлено в жодному дослідженні. Крім цього складові вакцин не призводять до аутизму. Про це VoxCheck вже писав раніше тут і тут. Білл Гейтс заробляє гроші на вакцинації. Неправда, Фонд, заснований Білом та Меліндою Гейтс, навпаки витрачає кошти на імунізацію. Більше про це ми писали тут. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/nepravda-5g-ye-nadzvichajno-shkidlivim-dlya-organizmu/