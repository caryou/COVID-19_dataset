VoxCheck ФЕЙК: ВООЗ змінила свої правила, щоб назвати ситуацію з коронавірусом пандемією – лікар Бельський ВООЗ не змінювала визначення чи опису терміну «пандемія» 1254 , Червень 27, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюється інтерв’ю австрійського стоматолога та стоматологічного хірурга Ярослава Бельського, у якому він оперує необґрунтованими твердженнями та поширює неправдиву інформацію. Коментуємо оманливі та безпідставні тези з відео. Теза 1. «ВОЗ просто изменила правила, тем самым перекрестив пандемию». Чіткого визначення пандемії у ВООЗ немає. Утім, є опис, що таке пандемія, із якого можна тлумачити значення терміну. Так, пандемія — це епідемія, що охоплює більшість країн світу і/або поширюється у міжнародних масштабах, вражаючи значну кількість людей. Цей опис сталий щонайменше з кінця минулого століття. Варто розуміти, що «пандемія» не говорить про серйозність захворювання, а лише про те, наскільки хвороба поширена. Теза 2. «Вирус совершенно безвреден». Вірус SARS-CoV-2 здатний викликати гостру респіраторну інфекцію COVID-19, яка може протікати як у легкій формі, так і у важкій, викликаючи ускладнення у формі вірусної пневмонії, гострого вірусного дистрес-синдрому і дихальної недостатності з ризиком смерті. Це не дозволяє стверджувати, що вірус «зовсім не шкідливий». Теза 3. «До сих пор погибло не больше людей, чем при обычной весенней смерти». Статистика «надлишкової смертності» для країн, які рахують цей показник і були уражені пандемією, не дозволяє стверджувати про «звичайну весняну» смертність. Наприклад, у семи найбільш постраждалих регіонах Італії за перший місяць з початку спалаху COVID-19, показники щоденної смертності втричі перевищували «нормальні» середні показники смертності за попередні 5 років. Схожа тенденція спостерігалася у Великобританії, де у тижні пікової захворюваності на COVID-19, показники смертності більш, ніж вдвічі перевищували середні показники смертності за відповідні тижні попередніх 5 років. Подібні тенденції можна спостерігати в інших країнах (наприклад 24 країнах Європи), статистика яких дозволяє рахувати надлишкову смертність., що може включати недорахованих жертв COVID-19 або смерті тих, хто не отримав необхідної допомоги через обмеження у зв’язку з пандемією. Теза 4. «Авторы ситуации, которая сложилась, – классические старые большие семьи: Ротшильды, Рокфеллеры, Варбурги, а также новые богачи, например, Билл Гейтс». Доказів цьому немає. Така риторика є типовою для риторики теорії змов. Теза 5. «Вирусы – продукты клеток. Каждая клетка человека, животного, овоща, гриба – они производят что-то. Фактически вирус – это внеклеточные везикулы, которые они посылают другим клеткам. Таким образом клетки общаются друг с другом». Віруси не можуть розмножуватися самостійно, для цього їм і потрібні клітини інших організмів. Після інфікування вірусом клітина-господар починає виробляти віріони, які, у свою чергу, інфікують інші клітини організму. Віруси – це не позаклітинні везикули. Позаклітинні везикули – це клітинні органели. Спочатку позаклітинні везикули вважалися засобом вивільнення сміття з клітин, але згодом стало відомо, що вони виконують сигнальну функцію. Є свідчення, що віруси можуть використовувати шляхи, якими проходять позаклітинні везикули, для «захоплення» здорових клітин. Це показує, що позаклітинні везикули та віруси мають спільні способи входу в клітину. Також позаклітинні везикули відіграють роль в імунній відповіді проти вірусних патогенів. Теза 6. «Эпидемий больше не существует. Птичий грипп, свинной грипп – были все фальшивые пандемии, где можно было увидеть, что никто не умер». Від грипу H1N1 (свяничий грип), який оголосили пандемією у 2009 році, за понад рік загинуло 18,5 тисяч осіб. Науковці вважають, що це число може бути вищим – до 575 тисяч померлих за перший рік пандемії. Від пташиного грипу – вірус А(H7N9) померло близько 600 осіб. І його не оголошували пандемією. Від COVID-19 станом на 25 червня померло близько 480 тисяч осіб. Тому, на жаль, епідемії досі існують. Теза 7. «Эбола – это малярия». Ні, це різні хвороби, хоча і їхні симптоми схожі. Теза 8. «Нет смысла носить маски, потому что мы вдыхаем информацию, и это постоянный процесс». Інфіковані SARS-CoV-2 можуть видихати вірус, а здорові – таким чином інфікуватися. Маски потрібні для того, щоб зупинити поширення вірусу. Так, маски варто одягати для захисту здорових людей (при контакті з потенційно інфікованими), а також інфікованим (для запобігання подальшої передачі). У публічних місцях рекомендують одягати немедичні маски (маски з тканини). Недавнє дослідження з Німеччини показує, що введення маскового режиму дозволило скоротити кількість інфікувань новим коронавірусом на близько 40%. Ми про це писали тут, тут, тут, тут. Теза 9. «Внеклеточный материал при передаче от одного организма к другому мутирует, поэтому вакцинация не имеет смысла». Вакцинація проти SARS-CoV-2 має сенс. Про це ми уже писали. Теза 10. «В Италии 3000 человек умирает в среднем каждый день. Теперь этих людей приписывают к жертвам COVID-19, пугая остальное население, которое в неведение». Середня очікувана кількість смертей за тиждень в Італії – від 10,5 до 14,5 тис. У перерахунок на день – це 1,5-2 тис. смертей. Для жертв COVID-19 фікується причина смерті, пов’язана з COVID-19. Твердження, що людей, які помирають від інших причин, приписують до жертв COVID-19 нічим не підкріплене. Джерело: The Economist. Теза 11. «Почему военные в Италии перевозили гробы? Да потому что из-за этого фарса все похоронные бюро были закрыты. Военные переняли это». Військові вантажівки справді перевозили труни з померлими від COVID-19. Утім причина не те, що похоронні бюро були зачинені, а перевантаження похоронних служб. Теза 12. «РНК вакцинация, которая будет проводиться против COVID-19, не имеет ничего общего с вакцинацией, так как она изменит наш геном». РНК-вакцини стимулюють вироблення антитіл, що запускають імунну реакцію організму і зв’язують патоген. РНК компонент вакцини не взаємодіє з геномом людини і не здатен змінювати його. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцсети фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-vooz-zminila-svoyi-pravila-shhob-nazvati-situatsiyu-z-koronavirusom-pandemiyeyu-likar-belskij/