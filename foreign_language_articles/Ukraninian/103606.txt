VoxCheck ФОТО-ФЕЙК: Смертність від грипу є вищою за рівень смертності від COVID-19 Неправда, показник смертності від COVID-19 є вищим 2162 , Червень 16, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook. У мережі поширюється інформація, що смертність від грипу вища за смертність від коронавірусу, що є неправдою. Показник смертності від COVID-19 є вищим, ніж від грипу. ВООЗ публікувала дані про те, що для COVID-19 цей показник коливається у рамках 3-4%. Хоча рівень смертності є різним у кожній окремій країні: наприклад, в Україні станом на 15 червня смертність від COVID-19 становила 2,1 особи на 100 тис. населення. Загальна кількість померлих з моменту першого зареєстрованого випадку станом на 16 червня — 912 осіб. У той час смертність від сезонного грипу в Україні за порівнюваний період з 9.03.2020 по 10.05.2020 склала 0.02 особи на 100 000 населення. Загальна кількість зареєстрованих померлих за згаданий період — 9 осіб. Тобто у понад 100 разів менше, ніж від COVID-19. Однак точні показники смертності від COVID-19 поки невідомі: їх можна буде встановити після закінчення пандемії. Проблема із вимірюванням смертності полягає у тому, що не всіх хворих можливо ідентифікувати: дехто переносить захворювання безсимптомно, а отже буде поза показниками статистики. Окрім цього, різниця в оцінках смертності може залежати від підходів окремих країн до тестування. Коректно порівнювати показники між країнами при масовому і репрезентативному тестуванні усього населення. Про те, що COVID-19 небезпечніший за звичайний грип, ми уже писали в попередніх матеріалах. Показник R0, що вказує, наскільки заразним є вірус, помітно вищий для нового коронавірусу, ніж для грипу: 1,4-2,5 проти 1,3 відповідно. До того ж досі немає вакцини та ефективних засобів для лікування COVID-19, а без них вірус може поширюватися масово та неконтрольовано, перетворюючи навіть незначний відсоток летальності на велику кількість жертв. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/foto-fejk-smertnist-vid-gripu-ye-vishhoyu-za-riven-smertnosti-vid-covid-19/