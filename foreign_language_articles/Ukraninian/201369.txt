VoxCheck НЕПРАВДА: Маски неефективні, тому що безсимптомні інфіковані не можуть передавати коронавірус Безсимптомні носії SARS-CoV-2 можуть заражати оточуючих, тому маски допомагають уповільнити поширення вірусу 1897 , Липень 23, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Фейсбук У мережі поширюють інформацію про те, що у ВООЗ немає жодних підтверджень тому, що безсимптомно інфіковані особи заразили когось коронавірусною інфекцією. Через це начебто немає потреби у носінні масок, які до того ж наносять шкоду здоров’ю. Утім, це не так. У ВООЗ стверджують, що передача SARS-CoV-2 від безсимптомних є можливою, хоча і виникає доволі рідко. Наприклад, існує свідчення того, що у дослідження 63 безсимптомних інфікованих у Китаї 9 із них інфікували інших. Оцінка кількості саме безсимптомних випадків варіюється від 6% до 41%. Роль безсимптомних носіїв у зараженні коронавірусною інфекцією важко оцінити, оскільки вони, як правило, взагалі не тестуються протягом перебігу захворювання, тому їх не так просто ідентифікувати. Однак можливо оцінити відсоток безсимптомних людей у ході досліджень, де кожен тестується під час спалаху COVID-19, незалежно від того, хто захворів і з ким він контактував. Носіння масок є частиною комплексного пакету заходів з профілактики та контролю, які можуть обмежити поширення COVID-19, незалежно від наявності симптомів. Маски слід використовувати як для захисту здорових людей (при можливому контакті з інфікованою особою), так і для запобігання зараженню інших людей інфікованою особою. А оскільки ви чи ваш співрозмовник можуть перебувати на передсимптомній стадії хвороби чи бути безсимптомним носієм вірусу, маску варто носити при будь-якому контакті. Підтверджень тому, що маски спричиняють нестачу кисню, отруєння організму чи інші проблеми з диханням, немає. Тези про шкідливий вплив масок на організм людини ми вже спростовували тут, тут і тут. ВООЗ нагадує, що лише використання масок не допоможе зупинити поширення вірусу. Потрібно також дотримуватись соціальної дистанції та мити руки. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/nepravda-maski-neefektivni-tomu-shho-bezsimptomni-infikovani-ne-mozhut-peredavati-koronavirus/