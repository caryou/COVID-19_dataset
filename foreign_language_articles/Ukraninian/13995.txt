VoxCheck БЕЗДОКАЗОВО: Фармкомпанії, Гейтс та Клінтони запланували пандемію Безпідставно стверджувати, що пандемія спланована, а Гейтс, Клінтон і фармкомпанії з цим пов’язані 522 , Вересень 9, 2020 Автор: Колектив авторів Перевірка фейків у рамках партнерства з Facebook У мережі поширюється інформація, що коронавіруси були завжди, COVID-19 не такий страшний у порівнянні з іншими хворобами, а карантин запланували фармкомпанії, Гейтс та Клінтони. Проте, усе це – неправда. І ось чому: Фарміндустрія не створювала пандемію і карантин для економічної кризи та збільшення своїх прибутків на медикаментах, а коронавірус – природній. Коронавірус є результатом природної мутації. Про це неодноразово заявляла ВООЗ і про це свідчить низка досліджень. Предметом дискусії і подальших досліджень залишається лише питання, чи визначені усі тварини, що сприяли мутації вірусу до набуття ним здатності передаватися людині. У той же час, немає жодних наукових підтверджень, що коронавірус штучно виготовили в лабораторії ВООЗ чи у будь-якому іншому місці. Нагадаємо, що коронавіруси – це ціла група вірусів. Коронавірусів у світі виявили майже пів сотні, 7 з них людські. Проте SARS-CoV-2, який спричиняє захворювання COVID-19, виявили лише в 2019 році. Підтверджень тому, що Гейтс, Клінтони чи фармкомпанії запланували пандемію і кризу немає. Коронавірус це не глобальний обман, а реальна пандемія. Сьогодні у світі зареєстровано понад 27 млн випадків COVID-19, з яких 881 тисяча – смертельні. Прослідкувати як зростала кількість хворих можна тут. COVID-19 некоректно порівнювати з хворобами серцево-судинної системи, онкозахворюваннями чи ожирінням. Основна небезпека COVID-19 – відсутність ефективного лікування та швидка передача вірусу повітряно-крапельним шляхом. Серцево-судинні чи онкозахворювання не передаються повітряно-крапельним шляхом, як і ожиріння. Смертність від ожиріння чи серцево-судинних захворювань залежить від факторів навколишнього середовища, поведінки чи способу життя, в той час, коли такі інфекційні і вірусні захворювання, як COVID-19 передаються повітряно-крапельним шляхом від людини до людини. Вірусні та інфекційні захворювання, проти яких немає вакцини та ефективного лікування, схильні поширюватися масово і неконтрольовано, спричинюючи значну кількість жертв навіть за невисокого відсотка летальності. Детальніше про це ми писали тут. Примусову вакцинацію та вакцинний паспорт запроваджувати не будуть. ВООЗ та інші офіційні установи не заявляли про такі ініціативи. Тому, немає підстав стверджувати, що вакцина від COVID-19 буде пропуском в спортзали, магазини чи розважальні заклади. Коронавірус — це не звичайний грип. Про це ми уже писали в попередніх матеріалах. По-перше, показник R0, який вказує, наскільки заразним є вірус, помітно вищий для нового коронавірусу, ніж для грипу: 1,4-5,7 проти 1,3 відповідно. По-друге, більш заразний вірус при відсутності вакцини та ефективних засобів лікування і профілактики схильний поширюватися масово і неконтрольовано, перетворюючи навіть маленький відсоток смертності на значну кількість жертв. Це й становить його основну небезпеку відносно звичайних спалахів грипу. Досі не існує вакцини або ліків від COVID-19, а лікарі у всьому світі застосовують симптоматичне лікування. Білл Гейтс не заявляв, що хоче скоротити населення. VoxCheck неодноразово спростовував цю тезу. Проте, нагадаємо в черговий раз. Білл Гейтс говорив не про скорочення населення Землі, а про скорочення приросту населення. У виступі Гейтс говорить про те, що з кращою вакцинацією, охороною здоров’я та доступом до медичних послуг (а не тільки вакцинацією) більше дітей буде виживати, тому потреба народжувати більше просто зникне. У бідних країнах жінки народжують більше дітей, ніж в багатих. Так вони збільшують шанси мати дорослих нащадків шляхом більшої народжуваності, зокрема через відсутність соціального захисту осіб похилого віку, які замість держави покладаються на родину. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/bezdokazovo-farmkompaniyi-gejts-ta-klintoni-zaplanuvali-pandemiyu/