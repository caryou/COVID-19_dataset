VoxCheck МАНІПУЛЯЦІЯ: Смертей від COVID-19 у загальній структурі – 0,01%, тому загроза перебільшена Частка смертей від COVID-19 різниться у різних країнах, і вона не є показником загрози хвороби для населення 788 , Грудень 18, 2020 Автор: Колектив авторів Перевірка фейків у рамках партнерства з Facebook У мережі поширюють відео російського професора та доктора медичних наук Ігоря Гундарова, чиї висловлювання ми вже спростовували раніше. Цього разу Ігор Гундаров стверджує, що кількість смертей від COVID-19 у загальній структурі смертей – 0,01% – і це начебто дуже мало. Із цього Гундаров робить висновок, що влада зміщує увагу із хвороб, які становлять реальну загрозу – інфаркт, інсульт, онкологічни хвороби – та сприяє поширенню коронавірусної паніки. Ігор Гундаров більш-менш правильно наводить частки основних причин смертей росіян. У Росії у 2019 році смерті серцево-судинної системи (ішемічна хвороба серця та хвороби системи кровообігу) складали понад 70% від усіх смертей, а злоякісні новоутворення спричинили понад 16% смертей. І ця структура в останні роки більш-менш однакова. В Україні частка смертей від хвороб кровоносної системи та злоякісних новоутворень приблизно така ж. У 2019 році хвороби системи кровообігу становили 67% у загальній структурі смертей, а злоякісні новоутворення – 13%. І ця структура в останні роки також більш-менш однакова. Із червня по жовтень у Росії частка смертей від COVID-19 (основна причина або імовірна основна причина) у загальній структурі смертей коливається залежно від місяця від 2% до майже 7% (червень, липень, серпень, вересень, жовтень). Із січня по вересень від COVID-19 в Україні померло 4300 осіб (це приблизно 1% від усіх померлих). Зазначимо, що дані можуть оновлюватися і не відображати смерті від недіагностованих випадків COVID-19. Утім, неправильно порівнювати частки смертей з різних причин та на основі цього робити висновок про серйозність хвороби, про це ми писали раніше у схожому матеріалі. Деякі смерті, наприклад, спричинені серцево-судинними захворюваннями, можна було б уникнути ефективним лікуванням, зміною поведінки або способу життя. Із інфекційними хворобами, які передаються повітряно-крапельним шляхом, як COVID-19, не все залежить від дій однієї людини: дотримання безпечної поведінки однією особою не гарантує, що цю особу не наражатимуть на хворобу інші, які не дотримуються безпечної поведінки. Також, проти нового коронавірусу поки немає доступної для всіх вакцини та доступних для всіх ефективних засобів лікування. До того ж хвороба, навіть не призводячи до смерті, може впливати на якість життя. COVID-19 може мати низку ускладнень та довгострокових наслідків для здоров’я, серед яких – хронічні втома та кашель, проблеми з концентрацією та психічні порушення, окремі серцеві захворювання, ураження нирок, довгострокова або постійна втрата запаху на смаку тощо. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/manipulyatsiya-smertej-vid-covid-19-u-zagalnij-strukturi-0-01-tomu-zagroza-perebilshena/