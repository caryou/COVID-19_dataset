VoxCheck НЕПРАВДА: Віруси проникають через маски, тому їх не варто носити Віруси не літають в повітрі самостійно, а маски – ефективні 1663 , Серпень 17, 2020 Лєна Шуліка, VoxUkraine Автор: Колектив авторів Перевірка фейків у рамках партнерства з Facebook У мережі поширюється інформація, що маски пропускають СOVID-19 через те, що розміри пор у масці значно більші, ніж сам вірус. Проте, це неправда. І ось чому. Розмір вірусу SARS-CoV-2 – близько 0,1 мікрона (мікрометра), проте віруси не літають в повітрі самостійно. Вони прикріплюються до частинок води, які потрапляють у повітря при диханні, чханні, кашлі та говорінні інфікованою людиною. Так, розмір вірусу та частинки води разом є більшим за 1 мікрон, зазвичай 5-15 мікрон у діаметрі. Хірургічні маски (як зображено на фото) захищають людину від потрапляння великих краплин з вірусом, які виділяються при чханні чи кашлі інших. Розмір пор у звичайній масці становить від 0,3 до 10 мікронів. Найефективнішими для захисту є респіратори N95. У них розмір пор – 0,1–0,3 мікрона (мікрометра). Оскільки розмір часточки з коронавірусом більше 1 мікрона, а розмір пор у медичних масках – від 0,3 до 10 мікронів, зараження може відбутися, якщо часточка з коронавірусом менша пори. Утім, якщо часточка з коронавірусом більша пори, то маска захищатиме від зараження. Саме тому носіння маски зменшує ймовірність зараженням коронавірусом. До того ж 239 науковців зі всього світу нещодавно звернулись до ВООЗ з висновками, що новий коронавірус передається аерозольним шляхом (під час дихання людини виділяються краплини, що можуть деякий час залишатись у повітрі). Аерозольні краплини разом з вірусом можуть залишатись в повітрі до трьох годин. Про те, що віруси не літають в повітрі самостійно, також писали незалежні фактчекери з USAToday та з AFP. Ефективність масок неодноразово доводили дослідження. Маски зменшують ймовірність проникнення вірусу в організм здорової людини. Тези про шкідливий вплив масок ми спростовували раніше. Важливо також не нехтувати правилами носіння масок. Нагадуємо основні: Перед тим, як одягати маску потрібно продезінфікувати руки. Маска повинна щільно прилягати до обличчя та закривати рот та ніс. Не можна торкатись до маски руками. Якщо раптом торкнулись до маски – помийте руки. Змінювати маску потрібно кожні 2-3 години або коли вона стане вологою. Не можна повторно використовувати одноразові маски. Не забувайте мити руки після того, як зняли маску. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом VoxCheck БЕЗПІДСТАВНО: Кора дуба має лікувальні властивості

article_url: https://voxukraine.org/uk/nepravda-virusi-pronikayut-cherez-maski-tomu-yih-ne-varto-nositi/