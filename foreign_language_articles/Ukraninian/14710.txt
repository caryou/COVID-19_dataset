VoxCheck МАНІПУЛЯЦІЯ: Середній вік померлих від COVID-19 у Бельгії 83 роки – варто задуматись Варто розглядати не лише середній показник, а в різних країнах ця цифра може значно відрізнятися 316 , Грудень 16, 2020 Автор: Колектив авторів Перевірка фейків у рамках партнерства з Facebook У мережі поширюють пост, де вказують цифри середньої очікуваної тривалості життя у Бельгії та середній вік померлих від COVID-19, вказуючи на латині, що «розумний зрозуміє». І хоча автори зображення правильно вказують середню тривалість життя у Бельгії, пояснюємо, чому цей пост може сприйматися маніпулятивно. Середнє арифметичне означає, що частина значень приймають менші величини, а частина – більші. Тобто, це – узагальнення. Для більш об’єктивних висновків щодо вікових ризиків смертності від COVID-19 коректніше розглядати розподіл смертей за віком. Станом на 2 грудня 2020 року кількість зареєстрованих загиблих від COVID-19 склала 16 911 осіб. Понад 50% від усіх загиблих – люди старші 85 років. Понад 80% – люди старші 75 років. Джерело: INED Хоча старші люди мають вищі ризики померти від COVID-19, причинно-наслідковий зв’язок між віком та летальністю COVID-19 дещо складніший. Справа не у вікові як такому, а у стані здоров’я людини. Ослаблений імунітет та наявність хронічних захворювань, таких як серцево-судинні захворювання, діабет, хронічні респіраторні хвороби, значно підвищують ризики смерті. Люди похилого віку з більшою ймовірністю мають ці проблеми, що є частиною пояснення, чому старші люди мають вищі ризики померти від COVID-19. Тому, залежно від рівня здоров’я населення, у різних країнах віковий розподіл загиблих від COVID-19 може значно відрізнятися. Наприклад, в Україні, за інформацією головного санлікаря, найбільший відсоток летальних випадків виникає у віковій групі 60–69 років. А саме 31,1% від усіх померлих. Від COVID-19 помирають люди, які, за інших умов, могли продовжувати жити. Навіть якщо йдеться про літніх людей чи людей з хронічними захворюваннями, часто саме COVID-19 стає причиною ускладнень та смерті. Тобто, навіть при тому, що COVID-19 несе вищі ризики для літніх людей та людей з хронічними захворюваннями, за його відсутності, ці люди могли б продовжувати жити. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook вакцинація коронавірус пандемія соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck НЕПРАВДА: ВООЗ – це приватна організація, заснована Фондом Рокфеллера VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck НЕПРАВДА: Covishield – неякісна вакцина для бідних країн – Віктор Вікарчук

article_url: https://voxukraine.org/uk/manipulyatsiya-serednij-vik-pomerlih-vid-covid-19-u-belgiyi-83-roki-varto-zadumatis/