VoxCheck ФЕЙК: Проїзд у громадському транспорті Києва сильно подорожчає після карантину Неправда, рішення про підвищення вартості проїзду не приймали ані приватні перевізники, ані влада 2781 , Травень 29, 2020 Автор: Колектив авторів Перевірка фейків у рамках партнерства з Facebook У мережі поширюється інформація, що після карантину вартість проїзду в громадському транспорті Києва може суттєво зрости після карантину. Автори дописів посилаються на матеріал видання «Сьогодні». Однак, це неправдива інформація. В оригінальному матеріалі йдеться про зростання ціни у випадку здійснення перевезень згідно з чинними протиепідемічними правилами. Проте, після завершення карантину правила можуть бути пом’якшені або переглянуті, тому стверджувати про зростання цін після завершення карантину – маніпулятивно. У одній з частин матеріалу «Сьогодні» йдеться про зростання вартості проїзду до 28-32 грн, а у іншій згадуються можливі ціни про 10, 15 або 20 грн. Але в поширених дописах йдеться лише про 28-32 грн, тому це – маніпуляція. Під час брифінгу Віталій Кличко зазначив, що жодних попереджень про підвищення тарифів від приватних перевізників влада не отримувала. За законом перевізники повинні повідомити про підвищення вартості мінімум за 7 днів і надати документи, що підтверджують доцільність таких дій. Також, за словами мера, у комунальному громадському транспорті Києва підвищувати вартість проїзду не будуть. А якщо приватні перевізники почнуть підвищувати тарифи, то влада Києва звернеться до антимонопольного комітету, щоб не допустити цього. VoxUkraine — унікальний контент, який варто читати. Підписуйтесь на нашу e-mail розсилку, читайте нас в Facebook і Twitter, дивіться актуальні відео на YouTube. Ми віримо, що слова мають силу, а ідеї – визначний вплив. VoxUkraine об’єднує найкращих економістів та допомагає їм доносити ідеї до десятків тисяч співвітчизників. Контент VoxUkraine безкоштовний (і завжди буде безкоштовним), ми не продаємо рекламу та не займаємось лобізмом. Щоб проводити більше досліджень, створювати нові впливові проекти та публікувати багато якісних статей, нам потрібні розумні люди і гроші. Люди є! Підтримай VoxUkraine. Разом ми зробимо більше! Підтримати VoxUkraine 0 TAGS Covid-19 Facebook коронавірус соцмережі фактчек фейк Sorry, Comments are closed! Застереження Автори не є співробітниками, не консультують, не володіють акціями та не отримують фінансування від жодної компанії чи організації, яка б мала користь від цієї статті, а також жодним чином з ними не пов’язаний Новий Vox: VoxCheck БЕЗПІДСТАВНО: Олія виноградних кісточок допомагає проти низки хвороб VoxCheck НЕПРАВДА: Захворюваність на COVID-19 нижча там, де не вводять ніяких карантинних обмежень VoxCheck КОНСПІРОЛОГІЯ: CERN працює над секретними програмами та пов’язаний з дияволом

article_url: https://voxukraine.org/uk/fejk-proyizd-u-gromadskomu-transporti-kiyeva-silno-podorozhchaye-pislya-karantinu/