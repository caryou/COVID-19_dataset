Коронавірусна інфекція COVID-19 Оперативна інформація Аналітична панель щодо захворюваності на COVID-19 у розрізі районів та міських рад Епідемічна ситуація щодо COVID-19 у регіонах України (цільові показники для посилення карантину) Лабораторні дослідження (ПЛР та ІФА) в областях за даними Центру громадського здоров’я України Інформація щодо переліку верифікованих наборів експрес-тестів на виявлення антигенів SARS-CoV-2 Оперативна довідка про основні показники захворюваності на COVID-19 в Україні Щоденний звіт про ситуацію з COVID-19 в Україні 11 березня ВООЗ охарактеризувала спалах COVID-19 у світі як пандемію. Організація визначила чотири сценарії розвитку подій у країнах для COVID-19 і розробила рекомендації щодо забезпечення готовності та реагування для кожного сценарію: Critical preparedness, readiness and response actions for COVID-19. Що таке новий коронавірус SARS-CoV-2 (2019-nCoV)? Новий коронавірус 2019 року (SARS-CoV-2, або 2019-nCoV) — це новий вірус, який спричиняє розвиток респіраторних захворювань у людей (зокрема гострої респіраторної хвороби COVID-19) та може передаватися від людини до людини. Цей вірус уперше був ідентифікований під час розслідування спалаху в м. Ухань, Китай, у грудні 2019 року. Симптоми У людини, інфікованої SARS-CoV-2, розвивається респіраторне захворювання різної тяжкості з такими основними симптомами: гарячка; кашель; задишка (ускладнене дихання). Симптоми можуть проявитися через 2–14 днів після зараження новим коронавірусом. У багатьох пацієнтів SARS-CoV-2 спричиняє запалення обох легень. Чи є вакцина? Науковці всього світу працюють над створенням вакцин проти SARS-CoV-2. Водночас, найкращий спосіб запобігти зараженню — уникнути впливу цього вірусу. Чи є лікування? Не існує специфічного противірусного лікування від COVID-19. Люди, інфіковані новим коронавірусом, можуть звернутися по медичну допомогу, щоби полегшити симптоми. Як захиститися від інфікування: уникайте близького контакту з тими, хто має гарячку або кашель; не торкайтеся обличчя немитими руками; часто мийте руки з милом чи обробляйте дезінфекційними засобами; ретельно готуйте їжу, зокрема м’ясо і яйця; уникайте незахищеного контакту з дикими та свійськими тваринами. Як запобігти поширенню інфекції: якщо відчуваєте симптоми респіраторного захворювання, обмежте контакти з іншими людьми і використовуйте захисну маску для обличчя (її слід регулярно заміняти/знезаражувати); якщо ви відвідували країни, де зафіксовано випадки COVID-19, і протягом 2 тижнів після цього у вас виникли симптоми респіраторного захворювання, негайно зверніться по медичну допомогу; під час кашлю та чхання прикрийте рот і ніс зігнутим ліктем чи одноразовою серветкою, після чого викиньте серветку та вимийте руки; необхідно дезінфікувати поверхні, яких торкалася інфікована людина. Які алгоритм і тактика ведення контактних осіб? 30 січня 2020 року було отримано рекомендації щодо алгоритму і тактики ведення контактних осіб від Європейського центру з профілактики та контролю захворювань (ЄЦПКЗ). Згідно з цим алгоритмом, ті особи, які не мали близького контакту з новим коронавірусом, зокрема пасажири, що прибули з епідеміологічно неблагополучних районів, не підлягають спеціальному медичному спостереженню. Їм рекомендовано самостійні нагляд і термометрію протягом 14 днів з моменту останнього можливого контакту з новим коронавірусом. Ці заходи може бути припинено, якщо у них відсутні симптоми ГРВІ. Якщо температура підвищується, таким особам рекомендовано надягнути захисну маску і звернутися до лікаря. Згідно з рекомендаціями ВООЗ і ЄЦПКЗ розрізняють два можливі типи контакту: високого ризику; низького ризику. Де можна відстежувати актуальну інформацію про коронавірус SARS-CoV-2 у світі? Головний інформаційний ресурс — офіційна сторінка Всесвітньої організації охорони здоров’я, де створене спеціальне сховище даних і актуальних інструкцій з епідеміологічних особливостей, профілактики і клінічного ведення нового коронавірусу. Цю інформацію оновлюють щоденно. На сайті Європейського центру з профілактики та контролю захворювань є інформація щодо правильного поводження із контактами високого та низького ступенів ризику. Також була створена онлайн-платформа для відстеження актуальної інформації щодо нового коронавірусу на сайті Університету Джона Гопкінса. Додаткова інформація Все про вакцинацію від COVID-19 в Україні Алгоритм припинення самоізоляції для осіб, що перетнули державний кордон Онлайн-брифінги МОЗ України щодо заходів з протидії поширенню коронавірусної інфекції (FB, YouTube) Відповіді на головні питання щодо COVID-19/SARS-CoV-2 Інформація про COVID-19/SARS-CoV-2 на сайті МОЗ України Інформація про COVID-19/SARS-CoV-2 на сайті ВООЗ Інформація про COVID-19/SARS-CoV-2 на сайті ЄЦПКЗ Застосування ліків при COVID-19 (спецпроєкт Державного експертного центру МОЗ) Новий коронавірус (відео) Інфографіка і текстові матеріали Інформація для лікарів: https://covid19.phc.org.ua Всеукраїнський контакт-центр із протидії COVID-19: 0 800 602 019 Міністерство охорони здоров’я України, гаряча лінія: 0 800 505 201 Центр громадського здоров’я МОЗ України, гаряча лінія: 0 800 505 840 Міністерство закордонних справ України, гаряча лінія: +38 044 238 18 88 Вебресурс «ДРУГ» Міністерства закордонних справ України, телефон: +38 044 238 16 57 Урядовий контактний центр: 1545 НСЗУ, контакт-центр: 1677 Телефони гарячих ліній з питань COVID-19 у регіонах Державна служба праці, гаряча лінія для медичних працівників, які захворіли на COVID-19: +38 044 279 03 28

article_url: https://phc.org.ua/kontrol-zakhvoryuvan/inshi-infekciyni-zakhvoryuvannya/koronavirusna-infekciya-covid-19