У зв’язку з карантином на 2 місяці відтерміновується плата за комунальні послуги Автор: news24 | 18.03.2020 Немає коментарів Сьогодні, 17 березня, народні депутати на позачерговому засіданні Верховної Ради прийняли закон щодо протидії розповсюдженню коронавірусу. Що потрібно знати про введення карантину в Україні: медичні та інші працівники, зайняті на роботах з ліквідації коронавірусу, отримають доплати 200% до зарплати; працівники, державні службовці та службовці органів місцевого самоврядування на час карантину отримують можливість працювати вдома, а також отримання відпустки за їх згодою; плата за комунальні послуги відтерміновується на 2 місяці без штрафних санкцій для громадян; тимчасове звільнення від оподаткування ПДВ та ввізного мита операцій із закупівлі лікарських засобів, медичних виробів та обладнання, необхідних для боротьби з COVID-19; строк подання декларацій продовжується до 1 червня 2020 року; встановлюється адміністративна відповідальність за порушення правил щодо карантину людей, санітарно-гігієнічних, санітарно-протиепідемічних правил і норм (штраф від однієї до двох тисяч неоподатковуваних мінімумів доходів громадян, на посадових осіб – у розмірі від двох до десяти тисяч неоподатковуваних мінімумів доходів громадян); посилюється кримінальна відповідальність за порушення правил та норм, встановлених з метою запобігання епідемічним та іншим інфекційним захворюванням, а також масовим неінфекційним захворюванням (отруєнням) і боротьби з ними, якщо такі дії спричинили або завідомо могли спричинити поширення цих захворювань (штрафом від 1 тис. до 3 тис. неоподатковуваних мінімумів доходів громадян або арештом на строк до 6 місяців, або обмеженням волі на строк до 3 років, або позбавленням волі на строк до 3 років). АЛЕ: Якщо у вас вже є борг, то треба його оплатити, бо буде стягуватись пеня. А на час карантину та на 30 днів після цього не стягується штраф і також не відключають від комунальних послуг(!!!). Джерело: https://www.facebook.com/SavchukOks/ https://www.kmu.gov.ua/news/ Розділ: Без рубрики

article_url: https://news24.net.ua/u-zv-iazku-z-karantynom-na-2-misiatsi-vidterminovuiet-sia-plata-za-komunal-ni-posluhy/