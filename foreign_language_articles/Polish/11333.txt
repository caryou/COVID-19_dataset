Newsweek Wiedza Zdrowie Umarł po tym, jak zaszczepił się przeciw Covid-19? Prostujemy fake newsy po śmierci lekarza Data publikacji: 17.02.2021, 16:39 Katarzyna Pruszkiewicz „Jego śmierć nie ma nic wspólnego ze szczepionką na Covid-19” - mówi córka zmarłego lekarza w rozmowie z Newsweekiem. Fot.: PAP Podziel się Podziel się Tweetnij Skomentuj Doktor Witold Rogiewicz, ginekolog, który pod koniec stycznia przyjął drugą dawkę szczepionki przeciw Covid-19, zmarł 15 lutego. Informację o jego „nagłej” śmierci wykorzystało środowisko antyszczepionkowe do rozsiewania fałszywych informacji, jakoby śmierć doktora miała coś wspólnego ze szczepieniem. Ale to nieprawda. „W nocy odszedł nagle nasz Przyjaciel i Współpracownik – dr Witold Rogiewicz. Jesteśmy zdruzgotani tą wiadomością” – napisali współpracownicy doktora na stronie internetowej jego kliniki „Vipclinic”, która zajmuje się m.in. leczeniem niepłodności. Zobacz także: Walczy z mitami na temat szczepień. „Grożono mi nawet śmiercią” Doktor Witold Rogiewicz w styczniu tego roku przyjął obie dawki szczepionki przeciw Covid-19. Aby pokazać, że jest to bezpieczne, opublikował w swoich mediach społecznościowych filmik ze szczepienia. W nim, oprócz tego, że zachęcał do zaszczepienia się, wyśmiewał tzw. koronasceptyków i antyszczepionkowców. – Jakbyście chcieli skontaktować się z Billem Gatesem to można przeze mnie. Mogę też wam użyczyć ze swojego organizmu sieci 5G – mówił dr Rogiewicz na nagraniu. Gdy dwa tygodnie później rodzina lekarza opublikowała wiadomość o jego śmierci, natychmiast pojawiły się spekulacje odnośnie przyczyny zgonu doktora. Według środowiska antyszczepionkowego zgon był spowodowany przyjęciem szczepionki na Covid-19. – Pod postem o śmierci taty pojawiło się ponad 2 tys. komentarzy o tym, co się stało; że kpił z antyszczepionkowców, a sam umarł po zaszczepieniu się – mówi nam córka dr Rogiewicza, Małgorzata Rogiewicz. I dodaje, że internetowa wojna wokół przyczyny śmierci ojca nie wzbudza w niej mieszanych uczuć. – Nie znam ludzi, którzy kryją się za avatarami. Tata przez wiele lat miał problemy z sercem i zmarł przez nagłe zatrzymanie krążenia. Jego śmierć nie ma nic wspólnego z przyjęciem drugiej dawki szczepionki – oświadcza Małgorzata Rogiewicz. Dowiedz się więcej: Ma tytuł naukowy, ale wirusami nigdy się nie zajmował. A szerzy teorie spiskowe o koronawirusie Dodaje także, że „tata po zaszczepieniu się przeciw Covid-19 czuł się dobrze”. – Studiuję medycynę i też się zaszczepiłam. Żadnych skutków ubocznych ani u mnie, ani u taty, nie było. Zaszczepienie się nawet pomogło, bo nie musieliśmy przechodzić przez proces covidowy, czyli odpowiadać na pytania, czy był chory, czy nie – mówi córka dr Rogiewicza. Źródło: Newsweek Podziel się Podziel się Tweetnij Skomentuj szczepionka na COVID-19 epidemia koronawirusa antyszczepionkowcy fake newsy Witold Rogiewicz Najnowsze Czy covid zmienił sposób, w jaki uprawiamy seks? [PODCAST] Daniel Obajtek gra rodzinną kartą. To popularne na prawicy Czy szczepionek starczy dla wszystkich? [INFOGRAFIKA] Polska betonoza.„Miasto musi nadawać się do życia w obecnych czasach. A władze ciągle oglądają się w przeszłość” Biskupi zauważyli wzrost liczby apostazji. Ale nic z tego zjawiska nie zrozumieli Newsweek Zdrowie 1/2021 Dieta pod (specjalnym) nadzorem Taśmy wójta, „lewe” dochody, nieruchomości, dotacje i zatrudnianie agentów CBA [PODSUMOWANIE] Była tarcza, jest kontrola

article_url: https://www.newsweek.pl/wiedza/zdrowie/szczepionka-przeciw-covid-19-zmarl-lekarz-ktory-przyjal-druga-dawke-szczepionki-na/h87wckv