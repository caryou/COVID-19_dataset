Post z listą działań Trumpa zawiera wiele fałszywych informacji AFP France, AFP Polska Opublikowane w poniedziałek 22 Czerwiec 2020 data godzina 18:32Zaktualizowane w środa 2 Wrzesień 2020 data godzina 16:39 Copyright © AFP 2017-2020. Wszystkie prawa zastrzeżone. Od początku czerwca dużą popularnością na Facebooku (ponad 50 tys. udostępnień w języku polskim w ciągu 24 godzin) cieszy się lista domniemanych działań lub decyzji prezydenta Donalda Trumpa, przedstawionych w pozytywnym świetle, ale w większości nieprawdziwych. Tekst ten jest polską wersją podobnych artykułów, opisanych przez AFP po francusku i po angielsku. Zaczyna się on od stwierdzenia że „media głównego ścieku” przedstawiają Trumpa jako „błazna”, po czym przechodzi do wyliczenia działań prezydenta Stanów Zjednoczonych, który w listopadzie będzie starał się o reelekcję. Zrzut z ekranu z Facebooka z 19 czerwca 2020 r. W polskiej wersji, niezbyt poprawnie napisanej, tekst jest zilustrowany zdjęciem Trumpa w trakcie przemówienia, na tle flagi amerykańskiej. Kończy się stwierdzeniem, że „ ten człowiek jest wspaniały” i wezwaniem czytelnika do przyłączenia się do „globalnej rewolucji”. - Teraz rozumiesz skąd te zamieszki i próba wywołania wojny domowej w USA? - pyta użytkownik. Według niego Donald Trump walczy między innymi z „niesprawiedliwością, obłudą i kłamstwem, lewactwem, pedofilią i mordowaniem niewinnych”. Wyliczenie jego działań zawiera wiele elementów nieprawdziwych, przeinaczonych lub przesadzonych. 1. Trump zapowiedział, że szczepienia będą wyłącznie dobrowolne, nieobowiązkowe. Wojsko zajmie się dystrybucją szczepionek, sprawdzi laboratoryjnie ich czystość i rozprowadzi. FAŁSZ Trump miał kilka niejasnych wypowiedzi na temat szczepień zanim został prezydentem, np. w tweecie z 28 marca 2014, w którym przekonywał, że duża ilość szczepień może prowadzić do autyzmu, ale potem zmienił zdanie. 26 kwietnia 2019 zachęcał rodziców do szczepienia dzieci na odrę, a od kiedy wybuchła epidemia koronawirusa, kilkakrotnie wyrażał nadzieję, że niedługo powstanie skuteczna szczepionka. Poza tym prezydent USA nie decyduje o obowiązku szczepień, zależy to od władz poszczególnych stanów, a nie od federalnych władz w Waszyngtonie. „Wszystkie stany wymagają, żeby dzieci były szczepione na pewne choroby zakaźne aby zostać zapisane do szkoły”, wskazuje na swojej stronie oficjalna agencja rządowa CDC (Ośrodek Kontroli i Zapobiegania Chorobom). Jednakże w Stanach Zjednoczonych opinia, że Trump zniósł obowiązek szczepień, jest często powtarzana w internecie. Nie znaleźliśmy żadnego potwierdzenia, że wojsko będzie „sprawdzać czystość” szczepionek. Natomiast Trump powiedział na konferencji prasowej 15 maja, że armia będzie uczestniczyć w ich rozprowadzaniu. 2. Wypowiedział umowę Światowej Organizacji Zdrowia (WHO) na zawsze i chce zbadania jej działalności. Wszczęto śledztwo w USA. MANIPULACJA Prezydent USA zerwał 29 maja stosunki z WHO, której zarzuca błędy w reakcji na pandemię koronawirusa i sprzyjanie Chinom. Natomiast nie chodzi tu o umowę, tylko o zaprzestanie finansowania jej działalności. Jednakże nie wiadomo, jaki bedzie rzeczywisty skutek tej decyzji, poniewaz jej wcielenie w życie musi być zatwierdzone przez Kongres. 3. Anulowano ustawę HR6666 Demokratów, znaną jako ustawa TRACE ACT Covid-19, która była podstawą projektu Billa Gates’a diagnozowania i śledzenia. FAŁSZ Projekt ustawy o tym numerze rzeczywiście istnieje i ma na celu zwiększenie skuteczności identyfikacji i odnajdywania osób mogących być zakażonymi. Ale daleko jeszcze do tego, żeby stał się ustawą, a dopiero wtedy prezydent Trump mógłby ją zawetować. Wiele publikacji w internecie łączyło ten projekt z miliarderem i filantropem Billem Gates’em, którego amatorzy teorii spiskowych oskarżają bez żadnych dowodów o chęć kontrolowania wszystkich Amerykanów, także za pomocą wszczepianych chipów. AFP już wykazala fałszywość tych podejrzeń. Gates popiera inny projekt związany z epidemią, ten projekt został zawieszony przez FDA (Agencja Żywności i Leków) w połowie maja. Ale chodzi tutaj tylko o możliwość przeprowadzenia testów na Covid-19 w domu u pacjenta, bez związku z TRACE ACT. 4. Anulowano projekt Billa Gates’a znany jako ID2020. FAŁSZ To nie jest projekt Gates’a, jak to często twierdzą zwolennicy teorii spiskowych, którzy ostrzegają przed „ zaczipowaniem” ludzkości. Ta fałszywa hipoteza już została opisana przez AFP. ID 2020 to inicjatywa zespołu różnych organizacji, wśród których jest także Microsoft. Ma ona na celu stworzenie systemu numerycznych dokumentów tożsamości dla ludzi na całym świecie, którzy żadnych dokumentów nie posiadają. Poza tym nic nie wskazuje, żeby ten projekt został w jakikolwiek sposób zablokowany, jak dowodzi tego jego strona internetowa. 5. Trump stworzył stronę dla obywateli chcących złożyć skargę na media społecznościowe, aby zgłaszać cenzurę na Facebooku, Twitterze i YouTubie. Wpływa masa skarg. Są dowody na bezprawną cenzurę. PRAWDA Biały Dom stworzył taką platformę internetową w maju 2019. Prezydent Trump sam publikuje wiele wypowiedzi na Twitterze, ale często oskarża media społecznościowe o cenzurę wobec konserwatystów. Obwinił także Google’a o sprzyjanie publikacjom naukowym zawierającym idee lewicowe. Google odrzucił to oskarżenie, a brytyjski tygodnik The Economist przeprowadził śledztwo dziennikarskie, które również nie potwierdzilo tej hipotezy. 6. Trump wstrzymał wprowadzenie sieci 5G w całym kraju. MANIPULACJA To stwierdzenie opiera się na informacjach o konflikcie między USA a Chinami dotyczącym technologii 5G chińskiej firmy Huawei pozwalającej na przejście do następnego pokolenia bardzo szybkiego internetu, ale post na Facebooku o tym starciu nie wspomina. Waszyngton oskarża te firme o szpiegostwo, a Huawei, która wyprzedza firmy amerykańskie jak chodzi o rozwój 5G, te podejrzenia odrzuca. Biały Dom nie chce dopuścić Huawei do rynku amerykańskiego i stara się przekonać inne kraje do zajęcia podobnego stanowiska, ale nigdy nie zamierzał hamować w Stanach rozwoju sieci 5G jako takiej, której uruchomienie zapowiada ogromny postęp techniczny w wielu dziedzinach. Niektórzy zwolennicy teorii spiskowych oskarżają 5G o związek z epidemią koronawirusa i o zagrożenie dla zdrowia i życia ludzi, co jest zgodnie odrzucane przez ekspertów. AFP pisała już o tym zjawisku np. tu, tu i tu. 7. Wydał nakaz ponownego otwarcia stanów dla obywateli: gubernatorzy, którzy odmówili ponownego otwarcia, zostaną pozwani do sądu federalnego. FAŁSZ Taki nakaz nie figuruje w oficjalnym rejestrze federalnym. Według eksperta, z którym skontaktowała się AFP, profesora Keitha Whittingtona z Uniwersytetu Princeton, ewentualna procedura sądowa przeciwko gubernatorom prawdopodobnie zakończyłaby sie fiaskiem. 8. Wydał nakaz przejęcia przez Biały Dom wszystkich sieci elektrycznych, które obsługują serwery internetowe, systemy nadawcze, systemy elektroniczne. MANIPULACJA Federalny rejestr nakazów zawiera decyzję prezydenta mającą na celu ograniczenie ryzyka, że zagraniczni „wrogowie” USA „stworzą i wykorzystają słabe punkty w systemie energetycznym” kraju. Nie oznacza to „przejęcia” wszystkich sieci, a prezydent nie ma konstytucyjnych uprawnień do takiej operacji, wskazał profesor Whittington. Poza tym nakaz ten nic nie mówi o „serwerach internetowych, systemach nadawczych czy systemach elektronicznych”. 9. Wydał polecenie otwarcia dla wszystkich obywateli miejsc kultu religijnego, zakwalifikowanych jako oferujące „kluczowe usługi” (’Essential Services). Niektórzy burmistrzowie dają mandaty za chodzenie do kościoła. PRAWDA Na konferencji prasowej 22 maja, Trump wezwał wszystkich gubernatorów do otwarcia kościołów i innych miejsc kultu, które określił jako „kluczowe miejsca zapewniające kluczowe usługi”. Zapowiedzial, ze jesli tego nie zrobia, to zrobi to sam. W rzeczywistości nie ma on kompetencji, żeby nakazać bezpośrednio otwarcie kościołów, ale moze nakazać otwarcie śledztwa w sprawie pogwałcenia wolności religii, wyjaśnił Whittington. Prawdą jest, że miasto Greenville, w stanie Mississippi, wystawiło mandat na 500 dolarów dla pastora i jego wiernych za uczestnictwo w nabożeństwie drive-in. Ale mandat ten został później anulowany. 10. Wspiera Australię i 116 krajów, które przyczyniły się do śledztwa w sprawie zachowania Chin wobec epidemii Covid-19, pomimo kilku gróźb ze strony Pekinu o odmowie eksportu. PRAWDA Trump wyraził poparcie dla tej inicjatywy w tweecie z 18 maja. Sekretarz Stanu Mike Pompeo potwierdził to stanowisko. Tłumaczenie i adaptacja Michela Viatteau

article_url: https://sprawdzam.afp.com/post-z-lista-dzialan-trumpa-zawiera-wiele-falszywych-informacji