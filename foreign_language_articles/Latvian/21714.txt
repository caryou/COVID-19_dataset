Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Re:Check Jaunā “Apturi Covid” lietotne nevāks draugu un paziņu kontaktinformāciju 30. maijs, 2020Sabīne Bērziņa, Re:Baltica/Re:Check Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina Vien dažas stundas pēc jaunās lietotnes Apturi Covid prezentācijas sociālajos portālos parādījās ieraksti, kuros paustas bažas, ka lietotne ievāc privātus datus, piemēram, kontaktu sarakstu telefonā. Lietotnes privātuma politikā nav norādīts, ka šada informācija tiktu apkopota, un Slimību profilakses un kontroles centrs (SPKC), kas ir lietotnes datu pārzinis, apstiprina, ka šadu informāciju nelieto. Tā kā valdība pakāpeniski atvieglo uz Covid-19 krīzes laiku noteiktos ierobežojumus, gan epidemiologi, gan sabiedrība pauž bažas par iespējamu slimības “otro vilni”. Lai palīdzētu apzināt cilvēkus, kas nonākuši saskarē ar kādu saslimušo, pašmāju uzņēmēji brīvprātīgi un bez maksas sadarbībā ar ietekmīgajām tehnoloģiju kompānijām Apple un Google radījuši tam paredzētu mobilo lietotni. Tā, uztverot citu tuvumā esošo lietotāju telefonu bluetooth signālu, iegaumēs, kuri cilvēki uzturējušies viens otra tuvumā. Tomēr satraukumu radījis jautājums, kādu tieši informāciju par tās lietotājiem lietotne varēs ievākt, kā arī, kurš datus saņems un apstrādās. Vai izsekos kontaktus un kontaktu kontaktus? Kāda Facebook lietotāja, ar kuras ierakstu dažu stundu laikā dalījās pāris simti lietotāju, pauda: “Saprotu, ka visi Jūsu kontakti, kā arī Jūsu kontaktu kontakti kļūs zināmi Apturi Covid lietotnes īpašniekiem uzreiz pēc tās instalēšanas Jūsu viedtāruņos.” Tādēļ viņa lūdza visiem, kas vēlas šo lietotni izmantot, izdzēst viņu no tālruņa, e-pasta, Facebook un citu lietotņu kontaktu sarakstiem pirms Apturi Covid instalēšanas. Vēlāk lietotāja savu ierakstu izdzēsa, tomēr teiktais rezonēja ar gana daudziem, jo citi lietotāji ar ierakstu dalījās, nokopējot tā tekstu. Avots: ekrānšāviņš no Facebook. Lai labāk saprastu, kā un kādu informāciju apkopos lietotne un par to atbildīgais SPKC, Re:Check sazinājās ar centru. Lietotnes izmantošana nevienam nav obligāta. Re:Check noskaidroja, ka par tiem, kas to izvēlējušies darīt, lietotnē tiks apkopoti šādi dati: 1.Uzsākot lietošanu – vai lietotājs piekrīt lietošanas noteikumiem; – lietotāja vai lietotāja pārstāvja kontakttālrunis, ja lietotājs to norādījis; – izvēle, vai aktivizēt bluetooth tehnoloģiju, kas fiksē citus tuvumā esošos lietotājus. Ja kādam lietotājam, kas bijis tuvumā, konstatēta saslimšana, citi par to saņems paziņojumu. Saslimušā identitāte netiks atklāta, un arī saslimušais neuzzinās, kam nosūtīti paziņojumi. SPKC no lietotnes saņems tikai to lietotāju kontakttālruni, kuri bijuši kāda saslimušā tuvumā. 2. Lietošanas laikā – šifrētu, mainīgu, anonīmu kodu, ko katram lietotājam piešķir lietotne, lai atšķirtu vienu lietotāju no otra; – cik ilgi lietotājs bijis tuvumā citiem, kas lejupielādējuši lietotni; – datumu, kad lietotāji bijuši viens otra tuvumā; – bluetooth signāla stiprumu, kas ļauj noteikt citus lietotājus, kas atradušies tuvāk par 2 metriem. Šo informāciju par citiem lietotājiem, kas bijuši tuvumā, lietotnē uzglabās 14 dienas, kas atbilst maksimālajam slimības inkubācijas periodam. Lietotni iespējams lejupielādēt un, piemēram, izvēlēties nenorādīt kontakttālruni vai neļaut lietotnei izmantot bluetooth. Tāpat saslimušais lietotājs var pats izvēlēties, vai citiem lietotājiem nosūtīt paziņojumu par inficēšanās risku. Nedaloties ar šo informāciju, lietotnē iespējams sekot līdzi jaunākajai statistikai par saslimušajiem un piekļūt SPKC informācijai par slimību. Detalizētāka informācija pieejama šeit. SPKC pārstāvis Gints Georgs Muraševs Re:Check teica, ka netiks lietoti ne telefongrāmatā, ne citur atrodamie kontakti, atrašanās vietas dati, fotoattēli un cita privāta informācija. Vai SPKC var uzticēties? Daudziem arī varētu rasties bažas, vai SPKC atklāj pilnu informāciju par datiem, ko ievāks lietotne. Apturi Covid atklāšanas preses konferencē tika minēts, ka tās izstrādātāji drīzumā publicēs lietotnes pirmkodu, kas ļauj visiem ar attiecīgajām zināšanām pārliecināties, kā lietotne strādā un vai tā tiešām ievāc tikai tos datus, kas solīti. Svarīgi arī norādīt, ka sociālo mediju lietotāji bieži vien dalās ar stipri vien lielāku informācijas apjomu par sevi. Piemēram, Facebook sadaļā Iestatījumi var redzēt, kādu informāciju lietotājs atklājis. Sadaļa lokācija (location) parādīs, vai lietotājs ļauj Facebook uzkrāt informāciju par atrašanās vietas vēsturi, bet sejas atpazīšana (face recognition) – vai uzņēmumam ļauts mēģināt atpazīt seju dažādās bildēs un video, kas ievietotas portālā. Tāpat pie iestatījumiem atrodama arī sadaļa tava informācija Facebook (Your Facebook Information), kur iespējams lejupielādēt arhīvu ar informāciju, ko portāls par lietotāju gadu gaitā uzkrājis, tajā skaitā kādas reklāmas lietotāju varētu interesēt. Facebook ienākumus gūst, vācot informāciju par visām lietotāju darbībām un, balstoties uz to, piedāvājot atbilstošas reklāmas. Secinājums: Jaunā Apturi Covid lietotne neievāks citu cilvēku kontaktinformāciju, kas atrodama lietotāju telefongrāmatās vai sociālajos tīklos. Lietotnes izmantošana ir brīvprātīga. Lai varētu pārliecināties par to, ka lietotnes izstrādātāji saka taisnību par tās darbības principiem, drīzumā tiks publicēts tās pirmkods. Šis raksts ir daļa no Re:Check darba, pārbaudot iespējami nepatiesus vai puspatiesus Facebook ierakstus, attēlus un video. Par Re:Check sadarbību ar Facebook lasiet šeit. Visus Re:Check rakstus lasi ŠEIT! Par projektu: Re:Check ir Baltijas pētnieciskās žurnālistikas centra Re:Baltica paspārnē strādājoša faktu pārbaudes un sociālo tīklu pētniecības virtuāla laboratorija. Pārbaudīto faktu vērtējumam izmantojam piecas iespējamās atzīmes un krāsas: patiesība (izteikums ir precīzs un faktoloģiski pierādāms), tuvu patiesībai (apgalvojums ir lielākoties patiess, taču ir pieļautas sīkas neprecizitātes), puspatiesība (apgalvojums satur gan patiesu, gan nepatiesu informāciju, daļa faktu ir noklusēta), drīzāk nav taisnība (apgalvojumā ir kripata patiesības, taču nav ņemti vērā būtiski fakti un/vai konteksts, līdz ar to izteikums ir maldinošs vai ārpus konteksta) un nav taisnība (apgalvojums neatbilst patiesībai, tam nav pierādījumu, izteikuma autors neapzināti maldina vai melo). Vērtējumu piešķir vismaz divi redaktori vienojoties. Ja arī jūs redzat apšaubāmu apgalvojumu, sūtiet to mums uz recheck@rebaltica.com Ziedo ar PayPal NEATKARĪGAI ŽURNĀLISTIKAI VAJAG NEATKARĪGU FINANSĒJUMU Ja Jums patīk Re:Baltica darbs, atbalstiet mūs! Konts: LV38RIKO0001060112712 Tagad ziedo arī ar Mobilly! Lai to izdarītu, lietotnes ziedojumu sadaļā atrodiet mūsu zīmolu un sekojiet tālākajām norādēm. VIDEO AKTUĀLI Vai lidojumi ārpus ES valstīm ir droši? Posted on 12. marts, 2021 Lielbritānijā mācības bez maskām neatsāks visi skolēni Posted on 10. marts, 2021 PIERAKSTIES Close Pievienojies Re:Baltica lasītājiem, kas saņem mūsu jaunumus e-pastā. Valoda * Latviski English Grupa PIERAKSTIES Mailigen e-pasta mārketings * Obligātie lauki PĒTĪJUMI #Vēlēšanas2018 Aktuāli BalticMedia2018 Baltieši ieslodzījumā Baltijas mediji pēc krīzes Baltijas spiegi Būvnieki Partijas Iepirkumi Enerģētika Karstie rēķini Krievijas nauda Baltijā KURŠ ĀRSTĒS? Kurš sargās? Latgale Latvijas zelta vīzas Latvijas “veiksmes stāsta” slēptā puse Mazās algas Mūžīgie bērni Netīrā nauda Nevienlīdzīgā izglītība Nākotnes latvieši Politiķu uzraudzība Re:Check STARP CITU Tikumības sardze Latvijā Uzbeki Latvijā Vardarbība ģimenē Veselība Latvijā Viltus ziņas Ķīnas ietekme SEKO MUMS FACEBOOK Facebook TWITTER KONTAKTI Strēlnieku iela 4a, Rīga, LV-1010 rebaltica(at)rebaltica.com MŪSU DRAUGI *** © 2021 The Baltic Center for Investigative Journalism Re:Baltica Webly by Premiumcoding

article_url: https://rebaltica.lv/2020/05/jauna-apturi-covid-lietotne-nevaks-draugu-un-pazinu-kontaktinformaciju/