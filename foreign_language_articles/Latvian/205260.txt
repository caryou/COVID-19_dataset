Rīgas domes Neatkarīgo deputātu frakcijas biedri iestājušies partijā «Alternative» 13. februāris, 2020, 16:28 Latvijā Rīgas domes Neatkarīgo deputātu frakcijas pārstāvji, kurā apvienojušies četri no Saskaņas izslēgtie deputāti, pievienojušies politiķa Aleksandra Mirska partijai Alternative, ar kuru arī plāno startēt Rīgas domes ārkārtas vēlēšanās, aģentūrai LETA pastāstīja frakcijas vadītājs Valērijs Petrovs. Petrovs pastāstīja, ka jau kopš vasaras frakcijas biedri lēmuši, kuram politiskajam spēkam pievienoties, un pārrunu rezultātā nolēmuši, ka iestāsies partijā Alternative. Partijas valdē turpmāk strādās visi četri frakcijas deputāti - Petrovs, Aleksejs Rosļikovs, Vitālijs Dubovs un Vadims Baraņņiks. Vienlaikus partijas valdē strādās arī Anita Laizāne un pats Mirskis. Petrovs pastāstīja, ka viņi nolēmuši atdzīvināt partiju un kopā gan ar bijušajiem Alternative biedriem, gan klāt nākušajiem partijā esot jau aptuveni 400 cilvēku. Taujāts par partijas saraksta līderiem un mēra amata kandidātiem, Petrovs konkrētu atbildi nesniedza, norādot, ka par to vēl tikšot lemts. Partijas kongress gaidāms marta otrajā pusē. Aleksandrs Mirskis ir bijušais Eiropas Parlamenta deputāts un 9.Saeimas deputāts. Saeimā viņš pārstāvēja partiju Saskaņas Centrs, bet 2005.gadā Rīgas domes vēlēšanās kandidēja no Tautas saskaņas partijas saraksta. Patlaban viņš pārstāv partiju Alternative, kuru izveidoja 2013.gadā un no kuras saraksta 2014.gadā kandidēja Eiropas Parlamenta vēlēšanās, taču netika ievēlēts. 2017.gadā viņš kandidēja arī Daugavpils domes vēlēšanās, taču nesekmīgi. No Saskaņas Petrovs, Rosļikovs, Baraņņiks un Dubovs tika izslēgti pērn maijā, kad pēc Daiņa Turlā (Gods kalpot Rīgai) ievēlēšanas Rīgas mēra amatā, pretēji partijas disciplīnai, nevēlējās vicemēra amatā atbalstīt partijas biedra Sandra Bergmaņa (Saskaņa) ievēlēšanu. Īsi pēc tam visi četri izveidoja Neatkarīgo deputātu frakciju, pāris mēnešus strādājot arī domes koalīcijā. Vēlēšanu rezultāti Provizoriskie rezultāti, CVK dati no 156 iecirkņiem no 156 Dati: CVK. Atjaunots: 30.08. 10:11 Provizoriskais mandātu sadalījums Neoficiālie aprēķini, balstoties uz provizoriskajiem CVK datiem no 156 iecirkņiem no 156 Dati: CVK. Atjaunots: 30.08. 10:11 18 vietas Attīstībai/Par!, PROGRESĪVIE 12 vietas Saskaņa sociāldemokrātiskā partija 10 vietas Jaunā VIENOTĪBA 7 vietas Nacionālā apvienība Visu Latvijai!-Tēvzemei un Brīvībai/LNNK, Latvijas Reģionu Apvienība 5 vietas Partija Gods kalpot Rīgai 4 vietas Jaunā konservatīvā partija 4 vietas Latvijas Krievu savienība Kļūda rakstā? Iezīmējiet tekstu un spiediet Ctrl+Enter, lai nosūtītu labojamo teksta fragmentu redaktoram! Iezīmējiet tekstu un spiediet uz Ziņot par kļūdu pogas, lai nosūtītu labojamo teksta fragmentu redaktoram! Ziņot par kļūdu Iesaki šo rakstu: Piesakies LSM pasta saņemšanai! Šo vēstkopu mēs izsūtīsim aptuveni reizi nedēļā ar iespēju jebkurā brīdī no tās atteikties Apstiprināt Tev izdevās parakstīties uz LSM pasta saņemšanu!! Lai pārliecinātos, ka pats pieņēmi lēmumu par parakstīšanos uz šo lielisko vēstkopu, to nepieciešams apstiprināt e-pastā.

article_url: https://www.lsm.lv/raksts/zinas/latvija/rigas-domes-neatkarigo-deputatu-frakcijas-biedri-iestajusies-partija-alternative.a348259/