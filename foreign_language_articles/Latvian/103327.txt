Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Re:Check Nav taisnība – video no Brazīlijas nerāda Covid-19 pacientu meklēšanu 19. jūnijs, 2020Sabīne Bērziņa, Re:Baltica/Re:Check Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina “Brazīlijas deputāti iebrūk slimnīcā, kur esot 5000 Covid-19 slimnieku. Izrādās slimnieku tur nav.” Tā teikts nesen izveidotās dezinformācijas lapā mainampasauli.news. Facebook ar stāstu no vairākām lapām un grupām kopumā dalījušies teju 2 tūkstoši cilvēku Latvijā. Tomēr tā nav taisnība – patiesībā video redzamajā notikumā neviens Covid-19 pacientus slimnīcā nemeklēja, un arī Brazīlijas parlamenta deputātu tajā nav. Kā Re:Check norādīja žurnālisti no Brazīlijas, ar portugāļu valodas zināšanām pietiek, lai saprastu, ka apraksts neatspoguļo to, kas notiek video. Sašutis, ka vēl nav atvērta jaunā slimnīca Brazīlijas faktu pārbaudes organizācijas lupa.news žurnālists Čiko Maress (Chico Mares) Re:Check skaidroja, ka pats video nav inscenēts, bet viss, kas redzams aprakstā, nav patiess. Proti, redzams iebrukums Brazīlijas Sangonsalu apgabala slimnīcā Riodežaneiro. Video nav redzami parlamenta deputāti, kā minēts rakstā. Iebrukumu slimnīcā vada zemāka līmeņa politiķis, Riodežaneiro štata deputāts Filipe Pubels (Filippe Poubel). Jau no viņa runātā noprotams, ka viņa dusmas neizraisīja koronavīrusa pacientu trūkums. Neviens nekad nav solījis, ka slimnīcā jau būtu jābūt 5 tūkstošiem pacientu, Maress skaidro. Gluži pretēji – deputāts ir sašutis, ka pretēji solītajam slimnīca vēl nav atvērta. Žurnālista Maresa teikto apstiprina arī vēl vienas bijušās Brazīlijas žurnālistes skaidrojums Re:Check par video notiekošo. Maress norāda, ka video 1.minūtes 8.sekundē var dzirdēt politiķi sakām: “Šo [slimnīcu – red.] bija jāatklāj 30.aprīlī. Paskatieties, kas te notiek.” Maress arī paskaidro, ka šādu atvēršanas laiku bija piesolījusi Rio valdība, bet slimnīca apmeklētājiem slēgta bija vēl maija beigās. “Tad šis politiķis izmantoja situāciju, lai sarīkotu šovu, saucot gubernatoru un uzņēmumu par zagļiem, kā arī uzbrūkot darbiniekiem,” komentē žurnālists. Prezidents mudina ielauzties slimnīcās Par video redzamo notikumu var izlasīt Brazīlijas presē šeit, šeit un šeit. Tomēr dažādu video ar cilvēku ielaušanos Brazīlijas slimnīcās ir daudz. Brazīlijas galēji labējā politiķa un prezidenta Žaira Bolsonaru vārds starptautiskajā presē bieži izskanējis saistībā ar to, ka viņš izplata dezinformāciju par Covid-19. Viņš pat mudinājis cilvēkus ielauzties slimnīcās un filmēt, vai tur tiešām atrodami pacienti. Pēc vairākiem šādiem iebrukumiem cilvēku rīcību nosodījis valsts ģenerālprokurors, jo tas ir bīstami un traucē mediķu darbu. Brazīlijā ir otrais augstākais ar koronavīrusu saslimušo skaits pasaulē. Nu jau inficējies teju miljons cilvēku. Gandrīz 50 tūkstoši cilvēku gājuši bojā pandēmijā. Secinājums: Apraksts pie video par iebrukumu slimnīcā Brazīlijā neatbilst notikušajam. Politiķi slimnīcā nemeklēja koronavīrusa pacientus bet pauda sašutumu par to, ka slimnīca nav atvērta solītajā termiņā. Šis raksts ir daļa no Re:Check darba, pārbaudot iespējami nepatiesus vai puspatiesus Facebook ierakstus, attēlus un video. Par Re:Check sadarbību ar Facebook lasiet šeit. Visus Re:Check rakstus lasi ŠEIT! Par projektu: Re:Check ir Baltijas pētnieciskās žurnālistikas centra Re:Baltica paspārnē strādājoša faktu pārbaudes un sociālo tīklu pētniecības virtuāla laboratorija. Pārbaudīto faktu vērtējumam izmantojam piecas iespējamās atzīmes un krāsas: patiesība (izteikums ir precīzs un faktoloģiski pierādāms), tuvu patiesībai (apgalvojums ir lielākoties patiess, taču ir pieļautas sīkas neprecizitātes), puspatiesība (apgalvojums satur gan patiesu, gan nepatiesu informāciju, daļa faktu ir noklusēta), drīzāk nav taisnība (apgalvojumā ir kripata patiesības, taču nav ņemti vērā būtiski fakti un/vai konteksts, līdz ar to izteikums ir maldinošs vai ārpus konteksta) un nav taisnība (apgalvojums neatbilst patiesībai, tam nav pierādījumu, izteikuma autors neapzināti maldina vai melo). Vērtējumu piešķir vismaz divi redaktori vienojoties. Ja arī jūs redzat apšaubāmu apgalvojumu, sūtiet to mums uz recheck@rebaltica.com Ziedo ar PayPal NEATKARĪGAI ŽURNĀLISTIKAI VAJAG NEATKARĪGU FINANSĒJUMU Ja Jums patīk Re:Baltica darbs, atbalstiet mūs! Konts: LV38RIKO0001060112712 Tagad ziedo arī ar Mobilly! Lai to izdarītu, lietotnes ziedojumu sadaļā atrodiet mūsu zīmolu un sekojiet tālākajām norādēm. VIDEO AKTUĀLI Vai lidojumi ārpus ES valstīm ir droši? Posted on 12. marts, 2021 Lielbritānijā mācības bez maskām neatsāks visi skolēni Posted on 10. marts, 2021 PIERAKSTIES Close Pievienojies Re:Baltica lasītājiem, kas saņem mūsu jaunumus e-pastā. Valoda * Latviski English Grupa PIERAKSTIES Mailigen e-pasta mārketings * Obligātie lauki PĒTĪJUMI #Vēlēšanas2018 Aktuāli BalticMedia2018 Baltieši ieslodzījumā Baltijas mediji pēc krīzes Baltijas spiegi Būvnieki Partijas Iepirkumi Enerģētika Karstie rēķini Krievijas nauda Baltijā KURŠ ĀRSTĒS? Kurš sargās? Latgale Latvijas zelta vīzas Latvijas “veiksmes stāsta” slēptā puse Mazās algas Mūžīgie bērni Netīrā nauda Nevienlīdzīgā izglītība Nākotnes latvieši Politiķu uzraudzība Re:Check STARP CITU Tikumības sardze Latvijā Uzbeki Latvijā Vardarbība ģimenē Veselība Latvijā Viltus ziņas Ķīnas ietekme SEKO MUMS FACEBOOK Facebook TWITTER KONTAKTI Strēlnieku iela 4a, Rīga, LV-1010 rebaltica(at)rebaltica.com MŪSU DRAUGI *** © 2021 The Baltic Center for Investigative Journalism Re:Baltica Webly by Premiumcoding

article_url: https://rebaltica.lv/2020/06/video-ar-deputata-iebrukumu-brazilijas-slimnica-maldina-portugalu-valodas-nezinatajus/