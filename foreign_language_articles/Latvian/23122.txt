Infektologs Dumpis nerekomendē visiem nēsāt maskas Replay.lv Panorāma 28. aprīlis, 2020, 15:59 Latvijā Autori: Māris Klūga (LTV Ziņu dienesta korespondents) Kaut gan Ministru prezidents Krišjānis Kariņš (Jaunā Vienotība) aicinājis iedzīvotājus publiskās vietās valkāt sejas maskas, Veselības ministrijas galvenais infektologs Uga Dumpis neuzskata, ka tas būtu nepieciešams. Dumpis norāda, ka prakse visiem iedzīvotājiem valkāt sejas maskas ir valstīs, kur ir daudz vairāk ar Covid-19 inficēto personu nekā Latvijā. Infektologs gan piebilda, ka masku lietošana varētu atmaksāties gadījumos, kad nav iespējams ievērot divu metru distanci. Tā kā Latvijā epidemioloģiskā situācija ir salīdzinoši laba, mums ir tikai nedaudz gadījumu katru dienu, un sabiedriskais transports nav pārpildīts, un veikalos šie riski ir salīdzinoši zemi, es domāju, ka pašreizējā brīdī vairāk vajadzētu runāt par darbavietām, kur šie distancēšanās attālumi ir mazāki. Bet šī rekomendācija varētu mainīties, ja pacientu vai inficēto skaits Latvijā pieaugtu, sacīja Dumpis. Satiksmes ministrs Tālis Linkaits (Jaunā konservatīvā partija) vietnē Twitter gan norādījis, ka līdz ar pakāpenisku Covid-19 ierobežojumu atcelšanu un atsākoties burzmai sabiedriskajā transportā, sejas maskas būs jālieto. KONTEKSTS: Latvijā pirmoreiz Covid-19 vīruss konstatēts 2020. gada 2. martā. Vīrusa izplatības ierobežošanai 12. martā nolemts Latvijā izsludināt ārkārtējo situāciju, kuru 7. aprīlī pagarināja vēl par mēnesi – līdz 12. maijam. Ārkārtējās situācijas laikā noteikta virkne ierobežojumu un aizliegumu, tostarp attiecībā uz pulcēšanos. Latvijā noteiktie pasākumi Covid-19 ierobežošanai skatīt karti Covid-19 koronavīrusa izplatība Latvijā Kļūda rakstā? Iezīmējiet tekstu un spiediet Ctrl+Enter, lai nosūtītu labojamo teksta fragmentu redaktoram! Iezīmējiet tekstu un spiediet uz Ziņot par kļūdu pogas, lai nosūtītu labojamo teksta fragmentu redaktoram! Ziņot par kļūdu Iesaki šo rakstu: Piesakies LSM pasta saņemšanai! Šo vēstkopu mēs izsūtīsim aptuveni reizi nedēļā ar iespēju jebkurā brīdī no tās atteikties Apstiprināt Tev izdevās parakstīties uz LSM pasta saņemšanu!! Lai pārliecinātos, ka pats pieņēmi lēmumu par parakstīšanos uz šo lielisko vēstkopu, to nepieciešams apstiprināt e-pastā.

article_url: https://www.lsm.lv/raksts/zinas/latvija/infektologs-dumpis-nerekomende-visiem-nesat-maskas.a357755/