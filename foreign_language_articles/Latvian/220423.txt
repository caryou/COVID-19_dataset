Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Re:Check Nav taisnība – karsti dzērieni un tīšanās dvieļos neārstē no Covid-19 1. aprīlis, 2020Evita Puriņa, Re:Baltica/Re:Check Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina Viens no populārākajiem sociālajos tīklos izplatītākajiem ieteikumiem, kā pieveikt Covid-19, ir karstu šķidrumu dzeršana, lai iznīcinātu vīrusu, kas sākotnēji atrodoties tikai kaklā. Tam nereti pievienojas arī padoms izkarsēt visu ķermeni, tā it kā palielinot cilvēka temperatūru un vīrusu likvidējot. Taču eksperti norāda, ka šie ieteikumi ir bez jebkāda zinātniska pamatojuma un var būt pat bīstami. “Pirms koronavīruss nonāk līdz plaušām, tas četras dienas turas kaklā. Šajā laikā cilvēkam sāp kakls un ir klepus. Ja dzer daudz ūdens un skalo kaklu ar karstu sālsūdeni, tas novērš vīrusu.” Ar sādu ierakstu krievu valodā dažādos formātos dalijušies vairāki tūkstoši cilvēku. Līdzīgi teikts šonedēļ publicētā rakstā “Kā iespējams palīdzēt “Covid-19” pacientam slimības agrīnā stadijā?” portāla LA sadaļā Veselam. “Gadījumā, ja inficēšanās tomēr notikusi, ārsti iesaka skalot kaklu ar siltu sālsūdeni, veikt inhalācijas, dzert daudz karsta šķidruma. Svarīgi ir uzveiktu infekciju, kamēr tā vēl ir rīklē un nav noslīdējusi uz plaušām,” raksta tā autore Vija Beinerte. Mīts, ka sākumā vīruss tikai stāv kaklā un ir likvidējams ar karstu ūdeni, tiek izplatīts arī citās valodās, taču tā nav taisnība. “Dzerot karstu ūdeni, var nodarīt bojājumus rīkles gļotādai, un tas nekādi nepalīdzēs izvairīties no inficēšanās ar Covid-19. ” Re:Check atbildēja Paula Stradiņa klīniskās uiversitātes slimnīca (PSKUS), piebilstot, ka šobrīd neviens speciālists nav atzinis šo metodi par derīgu. Jānorāda, ka cits ieteikums ir ūdeni dzert, lai noskalotu vīrusu kuņģī, kur to likvidēšot skābā vide. Arī tam pamatojuma nav. Vai palīdzēs tīšanās karstā segā? Vēl viens izplatīts ieteikums ir dažāda veida karsēšanās, tā mākslīgi paaugstinot ķermeņa temperatūru. LA rakstā izklāstīta kāda Izraēlas psihosomātikas speciālista ieteikums ik pēc dienas tīt slimnieku karstā ūdenī samērcētā dvielī un pēc tam segā, tā panākot dedzinošu sajūtu krūšu kurvja apvidū. Pievienots video, ar kuru cilvēki dalās arī sociālajos tīklos. “Mākslīgi paaugstinot temperatūru, var tikt nodarīts kaitējums vispārējam veselības stāvoklim, saasināties kādas hroniskas slimības. Ir zināms, ka, piemēram, no karsēšanās būtu jāizvairās sirds slimniekiem un virknei citu, tādēļ arī šo metodi PSKUS speciālisti nevar ieteikt,” uz Re:Check lūgumu komentēt ieteikumu atbildēja Stradiņa slimnīca. LA rakstā norādīts, ka video ar Izraēlas speciālista rekomendāciju publicējusi arī Pasaules Veselības organizācija (PVO). Raksta autore Vija Beinerte Re:Check skaidroja, ka to rakstījusi, jo pie video Youtube platformā bijis pievienots PVO logo un vārds. Patiesībā saite uz PVO mājāslapu pandēmijas laikā pie video par jauno koronavīrusu pievienota ar pavisam pretēju mērķi. Tā ir daļa no Youtube kampaņas, lai mudinātu cilvēkus patērēt uzticamu infomāciju, un neliecina, ka organizācija atzinusi video paustos viedokļus par patiesiem. Beinerte gan uzsvēra, ka nav vēlējusies izplatīt apšaubāmus ieteikumus un raksta galvenais aicinājums ir ņemt vērā slimības bīstamību un ierobežot tās izplatību, pēc iespējas paliekot mājās. Youtube tāpat kā vairākas citas platformas Covid-19 laikā pastiprinājušas centienus ierobežot dezinformācijas izplatību. Pie video par koronavīrusu tā norāda uz Pasaules Veselības organizācijas mājaslapu kā uzticamas informācijas vietni. Re:Check neizdevās atrast apliecinājumu, ka PVO patiešām būtu pārpublicējusi ieteikumu mākslīgi paaugstināt temperatūru, tinot slimnieku karstos dvieļos. Organizācija, atspēkojot ar Covid-19 saistītos mītus, piemēram, kritizē ieteikumu iet karstā vannā. “Jūsu ķermeņa temperatūra saglabājas ap 36,5 – 37 grādiem neatkarīgi no dušas vai vannas ūdens temperatūras. Iešana ļoti karstā vannā var būt bīstama, jo cilvēks var apdedzināties,” skaidro PVO, atgādinot, ka labākais sevis pasargāšanas veids ir bieža roku mazgāšana. Secinājums: Anonīmu Facebook lietotāju un LA portālā publicētie ieteikumi pasargāt sevi no Covid-19 ar karstu šķidrumu dzeršanu un tīšanos sakarsētos dvieļos ir maldinoši. Tiem nav pierādītas ietekmes, un daļā gadījumu šāda pašārstēšanās var būt pat bīstama. Šis raksts ir daļa no Re:Check darba, pārbaudot iespējami nepatiesus vai puspatiesus Facebook ierakstus, attēlus un video. Par Re:Check sadarbību ar Facebook lasiet šeit. Visus Re:Check rakstus lasi ŠEIT! Par projektu: Re:Check ir Baltijas pētnieciskās žurnālistikas centra Re:Baltica paspārnē strādājoša faktu pārbaudes un sociālo tīklu pētniecības virtuāla laboratorija. Pārbaudīto faktu vērtējumam izmantojam piecas iespējamās atzīmes un krāsas: patiesība (izteikums ir precīzs un faktoloģiski pierādāms), tuvu patiesībai (apgalvojums ir lielākoties patiess, taču ir pieļautas sīkas neprecizitātes), puspatiesība (apgalvojums satur gan patiesu, gan nepatiesu informāciju, daļa faktu ir noklusēta), drīzāk nav taisnība (apgalvojumā ir kripata patiesības, taču nav ņemti vērā būtiski fakti un/vai konteksts, līdz ar to izteikums ir maldinošs vai ārpus konteksta) un nav taisnība (apgalvojums neatbilst patiesībai, tam nav pierādījumu, izteikuma autors neapzināti maldina vai melo). Vērtējumu piešķir vismaz divi redaktori vienojoties. Ja arī jūs redzat apšaubāmu apgalvojumu, sūtiet to mums uz recheck@rebaltica.com Ziedo ar PayPal NEATKARĪGAI ŽURNĀLISTIKAI VAJAG NEATKARĪGU FINANSĒJUMU Ja Jums patīk Re:Baltica darbs, atbalstiet mūs! Konts: LV38RIKO0001060112712 Tagad ziedo arī ar Mobilly! Lai to izdarītu, lietotnes ziedojumu sadaļā atrodiet mūsu zīmolu un sekojiet tālākajām norādēm. VIDEO AKTUĀLI Datus neslēpj, un ministri vakcinēties neatsakās Posted on 15. marts, 2021 Kāpēc viņi to negrib? Stāsta cilvēki, kas plāno atteikties no vakcīnas Posted on 15. marts, 2021 PIERAKSTIES Close Pievienojies Re:Baltica lasītājiem, kas saņem mūsu jaunumus e-pastā. Valoda * Latviski English Grupa PIERAKSTIES Mailigen e-pasta mārketings * Obligātie lauki PĒTĪJUMI #Vēlēšanas2018 Aktuāli BalticMedia2018 Baltieši ieslodzījumā Baltijas mediji pēc krīzes Baltijas spiegi Būvnieki Partijas Iepirkumi Enerģētika Karstie rēķini Krievijas nauda Baltijā KURŠ ĀRSTĒS? Kurš sargās? Latgale Latvijas zelta vīzas Latvijas “veiksmes stāsta” slēptā puse Mazās algas Mūžīgie bērni Netīrā nauda Nevienlīdzīgā izglītība Nākotnes latvieši Politiķu uzraudzība Re:Check STARP CITU Tikumības sardze Latvijā Uzbeki Latvijā Vardarbība ģimenē Veselība Latvijā Viltus ziņas Ķīnas ietekme SEKO MUMS FACEBOOK Facebook TWITTER KONTAKTI Strēlnieku iela 4a, Rīga, LV-1010 rebaltica(at)rebaltica.com MŪSU DRAUGI *** © 2021 The Baltic Center for Investigative Journalism Re:Baltica Webly by Premiumcoding

article_url: https://rebaltica.lv/2020/04/nav-taisniba-karsti-dzerieni-un-tisanas-dvielos-nearste-no-covid-19/