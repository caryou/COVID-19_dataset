Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Re:Check Diskreditēts osteopāts izplata melus par Covid-19 pandēmiju 26. maijs, 2020Ilze Vēbere, Re:Baltica “No Youtube vairākkārt dzēsta intervija ar Dr. Rašidu Butaru,” tā Facebook lietotājus noskatīties šo video aicina Kārlis Brants. Video, ar ko tā latviskotajā versijā dalījies gandrīz pustūkstotis cilvēku, sola atklāt valdības un plašsaziņas līdzekļu slēpto patiesību par Covid-19 izraisīto pandēmiju. Tajā ir vairāki nepatiesi un nepierādāmi apgalvojumi, arī tas, ka par pandēmijas izraisīšanu atbildīgs ārsts Entonijs Fauči. Ekrānšāviņš no Facebook Raidījuma viesis Butars, ko raidījumā piesaka kā “vienu no 50 labākajiem ārstiem ASV”, ir osteopāts, kuram Ziemeļkarolīnas Mediķu padome divas reizes izteikusi rājienu par pacientu neētisku ārstēšanu. ASV Pārtikas un zāļu pārvalde (FDA) viņu brīdinājusi par neapstiprinātu zāļu neatļautu popularizēšanu. Savukārt savu alternatīvo ārstēšanas paņēmienu dēļ viņš ne reizi vien nonācis mediju uzmanības lokā. Viņš izmanto nepierādītu ārstēšanas metodi gandrīz katrai medicīniskai diagnozei, sākot no autisma līdz vēzim. To sauc par “helātu (chelation) terapiju” — tā no organisma izvadot metālus. Covid-19 pandēmijas laikā šī nav pirmā reize, kad viņš izplatījis konspirāciju video, ko Youtube izdzēsis to melīguma dēļ. “Fauči tiešā veidā atbildīgs ne tikai par pandēmiju, bet arī reakciju uz to.” Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina Butars sāk ar apvainojumiem, ka Entonijs Fauči, kurš ir ASV Nacionālā alerģiju un infekcijas slimnīcu institūta direktors, ir vainojams pie pandēmijas, jo “jau 2015. gadā viņš nelikumīgi ļāvis finansēt pētījumus, kas tagad ir noveduši pie Covid-19”. Fauči vadītais institūts tiešām pēta vīrusu izplatību. Taču pētījums, kurā vētī, vai koronavīrusi var no dzīvniekiem pārlēkt uz cilvēkiem, ir tikai viens no ASV Veselības institūta finansētajiem pētījumiem — pēdējo sešu gadu laikā publicēti vismaz 20 pētījumi. Turklāt tos finansēja pēc tam, kad pasaulē 2003. gadā izplatījās cita koronovīrusa paveids — SARS. Ideju, ka vīruss ir laboratorijā mākslīgi radīts, kā to apgalvo Butars, Re:Check jau atspēkoja šeit un šeit. Butars turpina ar apgalvojumu, ka savā uzrunā 2017. gadā Fauči prognozēja, ka pašreizējā ASV prezidenta administrācija saskarsies ar pandēmiju. Butars to raksturo kā aizdomīgu sakritību, norādot, ka vīrusa izplatība bijusi jau iepriekš izplānota. Savā uzrunā Džordžtaunas universitātē Fauči tiešām brīdināja, ka turpmākajos gados ASV valdībai var nākties saskarties ar nezināmas slimības uzliesmojumu, taču, tāpat kā citi runātāji, aicināja apzināties potenciālos riskus un laikus tiem sagatavoties. Fauči nav vienīgais, kurš par šo tematu iepriekš runājis. Par globālas pandēmijas iespējamību brīdinājuši vairāki zinātnieki. “Nav tāda vīrusa, kas lēkātu 6 vai 12 pēdu attālumā!” Drīzāk nav taisnība – apgalvojumā ir kripata patiesības, taču nav ņemti vērā būtiski fakti un/vai konteksts, līdz ar to izteikums ir maldinošs vai ārpus konteksta Šādi Butars cenšas pamatot, ka sociālā distancēšanās ir nepamatota. 6 pēdas jeb 1,8 metri nav maģisks attālums, kas garantē pilnīgu aizsardzību, taču zinātnieki pamato, ka lielākā daļa pilienu, ko cilvēks izdala, klepojot vai šķaudot, piezemējas ne tālāk par diviem metriem. Taču citi pētījumi apliecina, ka šķavu pilieni var izplatīties pat tālāk par diviem metriem. “PCR testu nevar izmantot diagnosticējošiem mērķiem.” Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina Intervējamais apgalvo, ka PCR testus, ko arī Latvijā izmanto vīrusa klātbūtnes noteikšanai, nevar izmantot diagnosticējošiem mērķiem, bet tikai gadījumos, kad “kādai daļiņai jau ir identificēta genoma sekvence”. Pasaules veselības organizācija PCR testus atzinusi par visuzticamāko metodi šī vīrusa klātbūtnes noteikšanai. “Neviens vēl nav uzrādījis pat vienu nāvi tieši no vīrusa.” Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina To, ka nāvi izraisījis Covid-19, pamato gan pēc Pasaules veselības organizācijas (PVO) un Eiropas Slimību profilakses un kontroles centra (ESPKC) vadlīnijām, gan katra valsts vadās pati pēc savas iedibinātās procedūras. Pēc PVO un ESPKC vadlīnijām par vīrusa upuriem atzīst cilvēkus, kuriem laboratoriski apstiprināts pozitīvs SARS-CoV-2 koronavīrusa rezultāts, un Covid-19 bijis galvenais vai sekundārais nāves cēlonis. Savukārt apgalvojumam, ka “ārstiem un māsiņām liek labot miršanas apliecības, lai primārais miršanas iemesls būtu Covid-19”, nav pamatojuma. Pat ASV prezidents Donalds Tramps, par kura spriestspējām Butars šajā pašā video aicina nešaubīties un viņu klausīt, ir teicis, ka Covid-19 upuru skaits ir precīzs. Aprīlī ASV Slimību kontroles centrs (CDC) publicēja jaunas vadlīnijas, kā jāreģistrē ar koronavīrusu saistītās nāves: “Gadījumos, ja nevar noteikt precīzu Covid-19 diagnozi, taču ir par to aizdomas, miršanas apliecībā ir pieļaujams rakstīt Covid-19 kā “iespējamo” vai “varbūtējo” nāves iemeslu.” “Ja esi saņēmis gripas vakcīnu, it īpaši trīskāršo gripas vakcīnu, ļoti iespējams uzrādīsies viltus-pozitīvs rezultāts CV-19 testā.” Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina Līdzīgu apgalvojumu Re:Check jau atspēkoja šajā rakstā. Nav pietiekamu zinātnisku datu, kas apstiprinātu cēloņsakarību starp gripas vakcīnu un Covid-19. Janvārī publicētā pētījumā, kurā skaidrots, vai gripas vakcīna palielina risku saslimt ar citu elpceļu vīrusu, korelāciju neizdevās pierādīt. Apšaubāms informācijas kanāls Raidījuma vadītājs ir Gerijs Franči, kurš vada interneta kanālu Next News Network. To prezentē kā pirmo konservatīvo ziņu Youtube kanālu, kas sasniedzis miljardu skatījumu. Studijas iekārtojums un Franči runas maniere tiešām atgādina ziņu izlaidumu, taču patiesībā Next News Network iekļauts viltus ziņu mājaslapu sarakstā, kas regulāri atražo Kremļa propagandas naratīvus. Šajā Youtube kanālā bieži izskan dažādi safabricējumi, piemēram, nepierādīti apgalvojumi, ka Bils Klintons izvarojis nepilngadīgu meiteni vai Hilarija Klintone cieš no Pārkinsona slimības. Franči savulaik izplatījis melīgus apgalvojumus, ka ASV grasās būvēt koncentrācijas nometnes tiem amerikāņiem, kuri nepiekrīt valdībai, vai ka Mišela Obama ir mainījusi dzimumu. Franči popularizē apgalvojumu, ka Mišela Obama iepriekš bijusi vīrietis. Avots: ekrānšāviņš no Twitter Brants, kurš video savā profilā ievietojis, regulāri dalās ar tamlīdzīgiem konspirāciju ierakstiem. Intervija ar Rašidu Butaru iztulkota latviešu valodā, taču, vai to darījis Brants vai kāds cits, Re:Check neizdevās noskaidrot, jo Brants uz jautājumiem neatbildēja. Secinājums: Patiesību sološajā Butara video par Covid-19 ir vairāki maldinoši apgalvojumi, kam nav zinātnisku apstiprinājumu. Intervētā mediķa — osteopāta — kvalifikācija jau iepriekš ir apšaubīta un Youtube dzēsis vismaz vēl vienu viņa Covid-19 veltīto video kā nepatiesu. Arī pats kanāls, kurā tas atrodams, ir atzīts par viltus ziņu izplatītāju. Šis raksts ir daļa no Re:Check darba, pārbaudot iespējami nepatiesus vai puspatiesus Facebook ierakstus, attēlus un video. Par Re:Check sadarbību ar Facebook lasiet šeit. Visus Re:Check rakstus lasi ŠEIT! Par projektu: Re:Check ir Baltijas pētnieciskās žurnālistikas centra Re:Baltica paspārnē strādājoša faktu pārbaudes un sociālo tīklu pētniecības virtuāla laboratorija. Pārbaudīto faktu vērtējumam izmantojam piecas iespējamās atzīmes un krāsas: patiesība (izteikums ir precīzs un faktoloģiski pierādāms), tuvu patiesībai (apgalvojums ir lielākoties patiess, taču ir pieļautas sīkas neprecizitātes), puspatiesība (apgalvojums satur gan patiesu, gan nepatiesu informāciju, daļa faktu ir noklusēta), drīzāk nav taisnība (apgalvojumā ir kripata patiesības, taču nav ņemti vērā būtiski fakti un/vai konteksts, līdz ar to izteikums ir maldinošs vai ārpus konteksta) un nav taisnība (apgalvojums neatbilst patiesībai, tam nav pierādījumu, izteikuma autors neapzināti maldina vai melo). Vērtējumu piešķir vismaz divi redaktori vienojoties. Ja arī jūs redzat apšaubāmu apgalvojumu, sūtiet to mums uz recheck@rebaltica.com Ziedo ar PayPal NEATKARĪGAI ŽURNĀLISTIKAI VAJAG NEATKARĪGU FINANSĒJUMU Ja Jums patīk Re:Baltica darbs, atbalstiet mūs! Konts: LV38RIKO0001060112712 Tagad ziedo arī ar Mobilly! Lai to izdarītu, lietotnes ziedojumu sadaļā atrodiet mūsu zīmolu un sekojiet tālākajām norādēm. VIDEO AKTUĀLI Vai lidojumi ārpus ES valstīm ir droši? Posted on 12. marts, 2021 Lielbritānijā mācības bez maskām neatsāks visi skolēni Posted on 10. marts, 2021 PIERAKSTIES Close Pievienojies Re:Baltica lasītājiem, kas saņem mūsu jaunumus e-pastā. Valoda * Latviski English Grupa PIERAKSTIES Mailigen e-pasta mārketings * Obligātie lauki PĒTĪJUMI #Vēlēšanas2018 Aktuāli BalticMedia2018 Baltieši ieslodzījumā Baltijas mediji pēc krīzes Baltijas spiegi Būvnieki Partijas Iepirkumi Enerģētika Karstie rēķini Krievijas nauda Baltijā KURŠ ĀRSTĒS? Kurš sargās? Latgale Latvijas zelta vīzas Latvijas “veiksmes stāsta” slēptā puse Mazās algas Mūžīgie bērni Netīrā nauda Nevienlīdzīgā izglītība Nākotnes latvieši Politiķu uzraudzība Re:Check STARP CITU Tikumības sardze Latvijā Uzbeki Latvijā Vardarbība ģimenē Veselība Latvijā Viltus ziņas Ķīnas ietekme SEKO MUMS FACEBOOK Facebook TWITTER KONTAKTI Strēlnieku iela 4a, Rīga, LV-1010 rebaltica(at)rebaltica.com MŪSU DRAUGI *** © 2021 The Baltic Center for Investigative Journalism Re:Baltica Webly by Premiumcoding

article_url: https://rebaltica.lv/2020/05/vai-tiesam-viens-cilveks-fauci-vainojams-covid-19-pandemija/