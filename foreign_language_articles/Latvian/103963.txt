Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Re:Check Facebook ieraksts maldina – Vācijā 300 eiro pabalsts vienreizējs, PVN samazināts uz laiku 6. jūnijs, 2020Evita Puriņa, Re:Baltica/Re:Check Puspatiesība – apgalvojums satur gan patiesu, gan nepatiesu informāciju, daļa faktu ir noklusēta Nepilnu divu diennakšu laikā 3000 cilvēki Facebook dalījās ar ierakstu, kurā norādīts uz Vācijas valdības finansiālo atbalstu tās iedzīvotājiem, kritiski jautājot – un Latvijā? Taču ierakstā paustā informācija tikai daļēji atbilst patiesībai un labumi ir pārspīlēti. Ko īsti lēmusi Vācijas valdība? Runa ir par trešdien Vācijas kancleres Angelas Merkeles izziņoto ekonomikas stimulēšanas paketi 130 miljardu eiro apmērā, par kuru pēc ilgām sarunām vienojušās valdības partijas. Foto: Ekrānšāviņš no Facebook PVN samazināts uz pusgadu Merkele patiesi paziņojusi par pievienotās vērtības nodokļa (PVN) likmes samazināšanu no 19 uz 16%, taču tikai uz 6 mēnešiem, sākot no 1.jūlija. Tas Facebook ierakstā nav norādīts. Tāpat no 7% uz 5% samazināta samazinātā PVN likme, kas tiek piemērota vairākām preču un pakalpojumu grupām, ieskaitot lielu daļu ikdienā lietoto pārtikas produktu. Taču arī šis samazinājums plānots tikai uz pusgadu. Re:Check jau rakstīja, ka uz gadu nolemts samazināt PVN ēdināšanas uzņēmumiem uz 7%. Pabalsts vienreizējs un ne visiem Papildu atbalsts paredzēts arī ģimenēm ar bērniem. Par katru bērnu valsts plāno ģimenēm piešķirt 300 eiro pabalstu, taču tas netiks maksāts katru mēnesi, kā norādīts ierakstā, bet trīs mēnešus pa 100 eiro. Otrkārt, ieguvums nebūs visām ģimenēm, jo būs saistīts ar ienākumu apmēru un nodokļu atvieglojumiem, ko Vācijā saņem bērnu vecāki. To skaidro portāls local.de. Aprēķināts, ka ieguvumu no 300 eiro pabalsta nejutīs tie vecāki, kuru kopējie ienākumi gadā ir virs 80 000 eiro, jo viņiem gada beigās būs attiecīgi vairāk jāmaksā nodokļos. Savukārt lielāko ieguvumu jutīs vecāki, kuru ienākumi gadā ir zem 65 000 eiro. Papildu atbalsts paredzēts arī vecākiem, kas bērnus audzina vieni. Viņiem uz diviem gadiem dubultots pašreizējais nodokļu atvieglojums jeb summa, par kādu pēc deklarācijas iesniegšanas tiek samazināts aprēķinātais nodokļu maksājums. Tādējādi valsts atbalsta tos, kam tas visvairāk vajadzīgs, vienlaikus panākot, ka ieguldītā nauda drīz tiek iztērēta un silda ekonomiku. Atbalsts arī uzņēmējdarbībai un klimata pārmaiņu mazināšanai PVN samazināšana Vācijai izmaksās 20 miljardus eiro, papildu pabalsts par bērniem – 4,3 miljardus, raksta Reuters. Papildu šiem pasākumiem, kas veicinās tūlītēju patēriņu, nolemts patērētājiem samazināt virsmaksājumu par atjaunojamo enerģiju, tā samazinot viņu elektrības rēķinus divos nākamajos gados – tas valstij izmaksās 11 miljardus eiro. Bez tam paredzēts atbalsts uzņēmumiem, kas zaudējuši apgrozījumu, kultūras institūcijām un bezpeļņas uzņēmumiem. Tāpat ar subsīdijām ražotājiem un pircējiem nolemts atbalstīt videi draudzīgu auto lietošanu. Kā norāda ziņu portāls Euroactiv, ņemot vērā arī iepriekš pieņemtos lēmumus, Vācijas īstenotie ekonomikas glābšanas un stimulēšanas pasākumi ir finansiāli stipri vērienīgāki nekā jebkurā no pārējām eirozonas valstīm. Pasākumi tiks īstenoti lielā mērā uz aizņemšanās rēķina. Vācijā arī, salīdzinot ar citām turīgākajām ES valstīm, bija mazāk ar Covid-19 saslimušo un mirušo. Foto: Ekrānšāviņš no Facebook Ierakstu savā Facebook laika joslā publicēja kāds Vācijā dzīvojošs latvietis. Pēc komentētāju norādēm, ka ne viss tajā atbilst patiesībai, viņš aiznākamajā dienā publicēja jaunu ierakstu, kurā atvainojas un informāciju precizē. Ar viņa atvainošanos Facebook lietotāji gan nedalās, savukārt pirmais ieraksts, kas tā arī netika dzēsts, strauji kļūst arvien populārāks. Re:Check centās sazināties ar autoru, taču bez panākumiem. Secinājums: Facebook ieraksts, ar kuru daudzi dalās, tikai daļēji atbilst patiesībai. Tajā nav norādīts, ka PVN samazinājums ir tikai uz pusgadu, bet papildu piešķirtais bērnu pabalsts ir vienreizēs un nebūs finansiāls ieguvums visām ģimenēm. Šis raksts ir daļa no Re:Check darba, pārbaudot iespējami nepatiesus vai puspatiesus Facebook ierakstus, attēlus un video. Par Re:Check sadarbību ar Facebook lasiet šeit. Visus Re:Check rakstus lasi ŠEIT! Par projektu: Re:Check ir Baltijas pētnieciskās žurnālistikas centra Re:Baltica paspārnē strādājoša faktu pārbaudes un sociālo tīklu pētniecības virtuāla laboratorija. Pārbaudīto faktu vērtējumam izmantojam piecas iespējamās atzīmes un krāsas: patiesība (izteikums ir precīzs un faktoloģiski pierādāms), tuvu patiesībai (apgalvojums ir lielākoties patiess, taču ir pieļautas sīkas neprecizitātes), puspatiesība (apgalvojums satur gan patiesu, gan nepatiesu informāciju, daļa faktu ir noklusēta), drīzāk nav taisnība (apgalvojumā ir kripata patiesības, taču nav ņemti vērā būtiski fakti un/vai konteksts, līdz ar to izteikums ir maldinošs vai ārpus konteksta) un nav taisnība (apgalvojums neatbilst patiesībai, tam nav pierādījumu, izteikuma autors neapzināti maldina vai melo). Vērtējumu piešķir vismaz divi redaktori vienojoties. Ja arī jūs redzat apšaubāmu apgalvojumu, sūtiet to mums uz recheck@rebaltica.com Ziedo ar PayPal NEATKARĪGAI ŽURNĀLISTIKAI VAJAG NEATKARĪGU FINANSĒJUMU Ja Jums patīk Re:Baltica darbs, atbalstiet mūs! Konts: LV38RIKO0001060112712 Tagad ziedo arī ar Mobilly! Lai to izdarītu, lietotnes ziedojumu sadaļā atrodiet mūsu zīmolu un sekojiet tālākajām norādēm. VIDEO AKTUĀLI Vai lidojumi ārpus ES valstīm ir droši? Posted on 12. marts, 2021 Lielbritānijā mācības bez maskām neatsāks visi skolēni Posted on 10. marts, 2021 PIERAKSTIES Close Pievienojies Re:Baltica lasītājiem, kas saņem mūsu jaunumus e-pastā. Valoda * Latviski English Grupa PIERAKSTIES Mailigen e-pasta mārketings * Obligātie lauki PĒTĪJUMI #Vēlēšanas2018 Aktuāli BalticMedia2018 Baltieši ieslodzījumā Baltijas mediji pēc krīzes Baltijas spiegi Būvnieki Partijas Iepirkumi Enerģētika Karstie rēķini Krievijas nauda Baltijā KURŠ ĀRSTĒS? Kurš sargās? Latgale Latvijas zelta vīzas Latvijas “veiksmes stāsta” slēptā puse Mazās algas Mūžīgie bērni Netīrā nauda Nevienlīdzīgā izglītība Nākotnes latvieši Politiķu uzraudzība Re:Check STARP CITU Tikumības sardze Latvijā Uzbeki Latvijā Vardarbība ģimenē Veselība Latvijā Viltus ziņas Ķīnas ietekme SEKO MUMS FACEBOOK Facebook TWITTER KONTAKTI Strēlnieku iela 4a, Rīga, LV-1010 rebaltica(at)rebaltica.com MŪSU DRAUGI *** © 2021 The Baltic Center for Investigative Journalism Re:Baltica Webly by Premiumcoding

article_url: https://rebaltica.lv/2020/06/facebook-ieraksts-maldina-vacija-300-eiro-pabalsts-vienreizejs-pvn-samazinats-uz-laiku/