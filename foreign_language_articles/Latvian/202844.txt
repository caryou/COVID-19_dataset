Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Re:Check Geitsa “noziegumi” izdomāti, pārmetumiem nav pamatojuma 24. maijs, 2020Evita Puriņa, Re:Baltica/Re:Check Maija vidū Itālijas parlamenta deputāte Sāra Kunjala (Sara Cunial) uzstājās ar runu, kurā savas valsts varai pārmet cilvēktiesību neievērošanu, pakļaušanos farmācijas varai un aicina sodīt Microsoft dibinātāju un filantropu Bilu Geitsu, kas vēloties padarīt cilvēkus par vergiem. Runa, kas satur virkni nepatiesu apgalvojumu, daļēji pārtulkota latviski. Latvijas Facebook ar to dalījušies vairāk nekā divarpus tūkstoši cilvēku. Latviešu valodā daļu runas iztulkojis un nopublicējis Aivis Vasiļevskis, kura Facebook laika josla sastāv gandrīz tikai no dažāda veida sazvērestības teorijām par vakcīnām, mobilo sakaru tīkla 5G it kā draudiem un citām tēmām. Jaunā koronavīrusa pandēmiju viņš sauc par ilūziju, raksta, ka pasauli vadot noziedznieku sindikāts, bet iepriekš publicējis arī ierakstus, kas slavē Staļinu un PSRS laikus. 2019.gadā viņš no Ingunas Sudrabas vadītā Atmodas saraksta kandidēja Eiroparlamenta vēlēšanās. Vasiļevskis Itālijas deputātes runas atreferējumu papildinājis ar piebildi: “Lūk, tā ir uguns, tā ir Patiesība un tā ir kolektīvās apziņas modināšana. Visu cieņu, Tev, Sāra, par drosmi pateikt to, ko zina un jūt simtiem miljonu cilvēku visā pasaulē.” Latviešu valodā daļu runas iztulkojis un nopublicējis Aivis Vasiļevskis, kura Facebook laika josla sastāv gandrīz tikai no dažāda veida sazvērestības teorijām. Foto: Ekrānšāviņš no Facebook. “Piecu zvaigžņu kustības” politiķes Kunjalas runu detalizēti izanalizējuši Itālijas faktu pārbaudes mediji. Re:Check, izmantojot šos un citus publiski pieejamos avotus, norāda uz galvenajām aplamībām politiķes paustajā. Tie arī apliecina, ka Vasiļevska rakstītais par patiesību nav tiesa. Rakstā izmantots Vasiļevska tulkojums latviešu valodā no angliski titrēta Kunjalas runas video, kas pieejams Youtube. “Mēs tagad visi zinām, ka Bils [Geitss] jau 2018. gadā paredzēja pandēmiju, kura tika simulēta 2019. gada oktobrī Event 201 pasākumā, kopā ar Davosas ekonomisko forumu.” Drīzāk nav taisnība – apgalvojumā ir kripata patiesības, taču nav ņemti vērā būtiski fakti un/vai konteksts, līdz ar to izteikums ir maldinošs vai ārpus konteksta Ideja, ka Geitss paredzējis vai pat plānojis pandēmiju, ir izplatīta sazvērestības teoriju piekritēju vidū. Taču, kā Re:Check jau rakstīja, virusologi un citi eksperti jau ilgstoši ir brīdinājuši, ka pandēmijas ir teju neizbēgams apdraudējums sabiedrībai. Par nepieciešamību valdībām gatavoties vīrusu izplatībai brīdinājuši daudzi, piemēram, domnīca RAND 2012.gadā, Pasaules Veselības organizācija 2019.gada septembrī un jūnijā, ASV Džonsa Hopkinsa veselības drošības centrs 2018. un 2019.gadā. Itālijas parlamenta deputāte atsaucas uz Hopkinsa veselības drošības centra 2019. rīkoto mācību pasākumu Event 21, kurā tikusi modelēta jauna koronavīrusa iespējamā pandēmija. Taču centrs norāda, ka jau iepriekš uzsvēris – pandēmija tajā netika paredzēta, bet gan izspēlēts fikcionālas pandēmijas scenārijs, lai apzinātu, kā tai nepieciešams sagatavoties. Centrs arī uzsver, ka modelēšanai izmantotie rīki nebija līdzīgi tiem, kas tiek izmantoti pašreizējā vīrusa nCoV-2019 ierobežošanai. “Geitss ir teicis un es citēju tieši viņa runu: Ja mēs padarīsim labu darbu ar vakcīnām, veselību un dzimstību, mēs varam samazināt pasaules iedzīvotāju skaitu par 10-15%. Tikai genocīds var izglābt pasauli.” Drīzāk nav taisnība – apgalvojumā ir kripata patiesības, taču nav ņemti vērā būtiski fakti un/vai konteksts, līdz ar to izteikums ir maldinošs vai ārpus konteksta Teikums par genocīdu Geitsa publiskajos izteikumos nav atrodams un, ļoti iespējams, ir izdomāts, raksta Itālijas faktu pārbaudes medijs Pagella Politica. Citāta pirmā daļa par iedzīvotāju skaita samazināšanu patiesi ir ņemta no Geitsa 2010.gada runas un ir bieži izmantota, vērpjot teorijas par Geitsu kā cilvēces ienaidnieku. Virkne mediju gan norādījuši, ka šis teikums ir izrauts no konteksta un neņem vērā Microsoft dibinātāja regulāri pausto saistībā ar vakcīnām, to ietekmi uz dzimstību un dzimstības regulēšanas nozīmi. Geitss nekad nav slēpis pārliecību, ka dzimstībai nabadzīgākajās pasaules valstīs ir jāsamazinās, lai tās varētu kļūt turīgākas un uzlabotu cilvēku pieeju veselības aprūpes un izglītības pieejamībai. Kontracepcijas pieejamība jaunattīstības valstīs ir viens no Geitsa un viņa sievas dibinātā labdarības fonda Bill & Melinda Gates Foundation darbības virzieniem. Geitss arī atkārtoti paudis, kāda ir vakcīnu loma dzimstības samazināšanā. Piemēram, jau 2009.gadā viņš rakstīja par statistiku, kas rādot – ja vecāki būs droši, ka viņu bērni nemirs dažādu slimību dēļ, izaugs līdz pieaugušam vecumam un varēs viņiem sniegt atbalstu vecumdienās, viņi izvēlas laist pasaulē mazāku bērnu skaitu. Tādējādi vakcīnas, kas samazina bērnu mirstību, samazinot arī dzimstību, kas savulaik dod lielākas iespējas piedzimušajiem bērniem saņemt labāku izglītību un izkļūt no nabadzības. “Ar savām vakcīnām Geitss ir spējis sterilizēt miljoniem Āfrikas sieviešu.” Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina Mīts par miljoniem ar vakcīnām sterilizēto Āfrikas sieviešu radās 2014.gadā, kad Kenijas katoļu bīskapi cēla trauksmi par it kā dzimstību kontrolējoša hormona esamību stingumkrampju vakcīnā, ar ko tika vakcinētas sievietes fertilā vecumā, tostarp grūtnieces. Iepriekš līdzīgs pieņēmums tika izplatīts Indijā un ASV. Pēc skandāla Kenijā tās valdība, UNICEF un Pasaules Veselības organizācija šo pieņēmumu noliedza kā pilnībā nepamatotu, norādot, ka tāda hormona vakcīnā nav, tā nesterilizē sievietes, ir droši lietota 40 gadus vairāk nekā 50 valstīs, ir ievērojami samazinājusi stingumkrampju izplatību un zīdaiņu mirstību. Sievietes grūtniecības laikā tika vakcinētas, jo caur mātes organismu imunitāti pret stingumkrampjiem tā iegūst arī jaundzimušais bērns. “Viņš [Geitss] ir izraisījis polio epidēmiju, kuras rezultātā tika paralizēts pus miljons bērnu Indijā.” Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina Arī apgalvojumam par pusmiljonu paralizēto bērnu nav nekāda pamatojuma. Mītu, ka pēc poliomielīta jeb bērnu triekas vakcīnas saņemšanas Indijā septiņu gadu laikā tika paralizēti 496 000 bērnu, pirmais šopavasar izplatīja bijušā ASV prezidenta brāļadēls, vides aizstāvis un vakcīnu pretinieks Roberts F.Kenedijs. Viņš netika norādījis nevienu avotu. Kā secināja faktu pārbaudes medijs Politifact, nav atrodami nekādi pierādījumi, ka tā varētu būt tiesa. “Un šodien ar kombinēto DTP vakcīnu viņš [Geitss] izraisa vairāk nāves, kā šīs pašas slimības. Tas pats notiek ar sterilizējošiem ĢMO produktiem, kurus rada Monsanto un dāsni izdala populācijās, kur trūkst ēdiena.” Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina Apgalvojumam par to, ka DTP jeb kombinētā vakcīna pret difteriju, stingumkrampjiem un garo klepu izraisa vairāk nāves nekā novērš pašas slimības, nav nekāda pamatojuma. Tas ir viens no vakcīnu pretinieku izplatītākajiem mītiem, par kuriem Re:Check jau rakstīja. Runājot par ĢMO, Kunjala atsaucas uz faktu, ka Geitss ir daudz kritizētā un nesen ar divu miljardu dolāru sodu sodītā starptautiskā agroķīmijas milža Monsanto līdzīpašnieks. Tā ir taisnība. Tiesa arī, ka Monsanto ražo ģenētiski modificētas sēklas. Geitss aizstāv ĢMO sēklu izmantošanu Āfrikā, jo tās ir izturīgākas un līdz ar to raža ir vieglāk iegūstama. Taču Itālijas parlamenta deputāte runā norādīja uz īpašu sēklu veidu – Monsanto izstrādātajām terminatora jeb sterilajām sēklām, kas neļauj lauksaimniekiem pašiem iegūt nākamo sēklas materiālu un kas katru gadu būtu no uzņēmuma jāiegādājas no jauna. 1999.gadā Monsanto paziņoja, ka, neraugoties uz ieguldījumiem to izveidē, uzņēmums nenodarbosies ar šādu sēklu izplatīšanu, un ir atkārtoti apliecinājis, ka to nekad nav darījis un neplāno arī nākotnē. Līdz ar to deputātes paustais nav patiesība. Ko sacīja Vasiļevskis? Re:Check ar Facebook palīdzību jautāja Vasiļevskim, vai viņš pirms teksta publicēšanas ir pārliecinājies, vai rakstītais ir patiess. Vasiļevskis, uz jautājumu neatbildējis, Re:Check žurnālisti sociālajā tīklā nobloķēja. Šis raksts ir daļa no Re:Check darba, pārbaudot iespējami nepatiesus vai puspatiesus Facebook ierakstus, attēlus un video. Par Re:Check sadarbību ar Facebook lasiet šeit. Visus Re:Check rakstus lasi ŠEIT! Par projektu: Re:Check ir Baltijas pētnieciskās žurnālistikas centra Re:Baltica paspārnē strādājoša faktu pārbaudes un sociālo tīklu pētniecības virtuāla laboratorija. Pārbaudīto faktu vērtējumam izmantojam piecas iespējamās atzīmes un krāsas: patiesība (izteikums ir precīzs un faktoloģiski pierādāms), tuvu patiesībai (apgalvojums ir lielākoties patiess, taču ir pieļautas sīkas neprecizitātes), puspatiesība (apgalvojums satur gan patiesu, gan nepatiesu informāciju, daļa faktu ir noklusēta), drīzāk nav taisnība (apgalvojumā ir kripata patiesības, taču nav ņemti vērā būtiski fakti un/vai konteksts, līdz ar to izteikums ir maldinošs vai ārpus konteksta) un nav taisnība (apgalvojums neatbilst patiesībai, tam nav pierādījumu, izteikuma autors neapzināti maldina vai melo). Vērtējumu piešķir vismaz divi redaktori vienojoties. Ja arī jūs redzat apšaubāmu apgalvojumu, sūtiet to mums uz recheck@rebaltica.com Ziedo ar PayPal NEATKARĪGAI ŽURNĀLISTIKAI VAJAG NEATKARĪGU FINANSĒJUMU Ja Jums patīk Re:Baltica darbs, atbalstiet mūs! Konts: LV38RIKO0001060112712 Tagad ziedo arī ar Mobilly! Lai to izdarītu, lietotnes ziedojumu sadaļā atrodiet mūsu zīmolu un sekojiet tālākajām norādēm. VIDEO AKTUĀLI Datus neslēpj, un ministri vakcinēties neatsakās Posted on 15. marts, 2021 Kāpēc viņi to negrib? Stāsta cilvēki, kas plāno atteikties no vakcīnas Posted on 15. marts, 2021 PIERAKSTIES Close Pievienojies Re:Baltica lasītājiem, kas saņem mūsu jaunumus e-pastā. Valoda * Latviski English Grupa PIERAKSTIES Mailigen e-pasta mārketings * Obligātie lauki PĒTĪJUMI #Vēlēšanas2018 Aktuāli BalticMedia2018 Baltieši ieslodzījumā Baltijas mediji pēc krīzes Baltijas spiegi Būvnieki Partijas Iepirkumi Enerģētika Karstie rēķini Krievijas nauda Baltijā KURŠ ĀRSTĒS? Kurš sargās? Latgale Latvijas zelta vīzas Latvijas “veiksmes stāsta” slēptā puse Mazās algas Mūžīgie bērni Netīrā nauda Nevienlīdzīgā izglītība Nākotnes latvieši Politiķu uzraudzība Re:Check STARP CITU Tikumības sardze Latvijā Uzbeki Latvijā Vardarbība ģimenē Veselība Latvijā Viltus ziņas Ķīnas ietekme SEKO MUMS FACEBOOK Facebook TWITTER KONTAKTI Strēlnieku iela 4a, Rīga, LV-1010 rebaltica(at)rebaltica.com MŪSU DRAUGI *** © 2021 The Baltic Center for Investigative Journalism Re:Baltica Webly by Premiumcoding

article_url: https://rebaltica.lv/2020/05/nav-patiesiba-geitsa-noziegumi-izdomati-parmetumiem-nav-pamatojuma/