Kalifornijas tiesa piespriež 2 miljardu eiro kompensāciju par «Roundup» kaitējumu 14. maijs, 2019, 8:08 Pasaulē Autori: Aigars Smiltnieks (Rīta Panorāma) Zvērināto tiesa Amerikas Savienoto Valstu Kalifornijas štatā piespriedusi aptuveni 2 miljardu dolāru kompensāciju amerikāņu pārim par herbicīda “Roundup” nodarīto kaitējumu. Milzīgā summa būs jāmaksā tā ražotājam – kompānijai “Monsanto”. Prasītāju advokāti tiesas lēmumu jau nodēvējuši par vēsturisku. Uzņēmums “Monsanto” nav centies noskaidrot, vai ražotais herbicīds “Roundup” ir drošs, un tā vietā, lai ieguldītu līdzekļus saprātīgā zinātnē, tērēja miljonus, lai uzbruktu zinātniekiem. Tas spilgti atspoguļots tiesai iesniegtajos iekšējos uzņēmuma dokumentos. ASV patlaban esot uzsākti vairāk nekā 13 000 prāvu saistībā ar “Roundup” un tā sastāvā ietilpstošā glifosāta nodarīto kaitējumu, un jau iepriekš pieņemti vairāki cietušajiem pozitīvi lēmumi. Tikmēr uzņēmuma īpašnieks - Vācijas ķīmijas un farmācijas kompānija “Bayer” sola pārsūdzēt lēmumu. Tas esot pretrunā ar ekspertu atzinumiem, ka glifosāta produktus var droši lietot un tie nav kancerogēni. Kļūda rakstā? Iezīmējiet tekstu un spiediet Ctrl+Enter, lai nosūtītu labojamo teksta fragmentu redaktoram! Iezīmējiet tekstu un spiediet uz Ziņot par kļūdu pogas, lai nosūtītu labojamo teksta fragmentu redaktoram! Ziņot par kļūdu Iesaki šo rakstu: Piesakies LSM pasta saņemšanai! Šo vēstkopu mēs izsūtīsim aptuveni reizi nedēļā ar iespēju jebkurā brīdī no tās atteikties Apstiprināt Tev izdevās parakstīties uz LSM pasta saņemšanu!! Lai pārliecinātos, ka pats pieņēmi lēmumu par parakstīšanos uz šo lielisko vēstkopu, to nepieciešams apstiprināt e-pastā.

article_url: https://www.lsm.lv/raksts/zinas/arzemes/kalifornijas-tiesa-piespriez-2-miljardu-eiro-kompensaciju-par-roundup-kaitejumu.a318915/