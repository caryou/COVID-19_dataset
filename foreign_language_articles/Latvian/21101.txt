Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Re:Check Latvijas un Norvēģijas lietotņu salīdzinājums – maldinošs 29. jūnijs, 2020Annija Petrova, RE:BALTICA/ RE:CHECK Puspatiesība – apgalvojums satur gan patiesu, gan nepatiesu informāciju, daļa faktu ir noklusēta Facebook lietotāji jūnija vidū dalījās ar ziņu par to, ka “Norvēģija aptur vīrusa izsekošanas lietotni privātuma aizskāruma dēļ”. Publikācijā izklāstīti Norvēģijas lietotnes apturēšanas iemesli un piebilsts: “Latvijā vēl arvien cenšas iestāstīt, ka aplikācija ir nevainīga un nekādi privātuma apdraudējumi nav iespējami.” Tomēr, kā pārliecinājās Re:Check, Norvēģijas lietotne ievāca vairāk datu un uzglabā tos centralizēti, tāpēc pielīdzināt vienu otrai ir maldinoši. Norvēģija tiešām apturējusi savu lietotni Smittestopp, kuras mērķis ir ierobežot jaunā koronavīrusa izplatību. Norvēģijas Sabiedrības veselības institūts un kompānija Simula aprīļa vidū izplatīja lietotni trīs pašvaldībās, un Norvēģija kļuva par vienu no pirmajām valstīm, kur Covid-19 ierobežošanai parādījās šāds rīks. Tomēr atbildīgajai Norvēģijas iestādei bija jādzēš lietotnes ievāktie dati un jāaptur tās izmantošana. Tas bija jādara, jo par datu aizsardzību Norvēģijā atbildīgā iestāde secināja, ka lietotne nesamērīgi iejaucas iedzīvotāju privātumā. Iestāde secināja, ka iejaukšanās bijusi neproporcionāla jaunā koronavīrusa ierobežotās izplatības dēļ, kā arī lietotnes ierobežotās efektivitātes dēļ, jo to izmantoja samērā maz cilvēku. The Guardian raksta, ka lietotni izmantoja 600 000 no 5,4 miljoniem Norvēģijas iedzīvotāju. Norvēģijas Sabiedrības veselības institūtā nepiekrita šim vērtējumam, tomēr solīja dzēst visus lietotnes datus un apturēt tās darbību. Gan Norvēģijas, gan Latvijas lietotni lejupielādēt un izmantot ir katra cilvēka brīva griba. Taču starp Norvēģijas aplikāciju Smittestopp un Latvijas lietotni Apturi Covid pastāv atšķirības un pielīdzināt vienu otrai ir maldinoši. Neievāc datus par lietotāju atrašanās vietu Pirmkārt, atšķiras lietotņu ievāktās informācijas apjoms. Norvēģijas lietotnes izstrādātājs norāda, ka aplikācija izmanto GPS un Bluetooth datus no lietotāja telefona par to, kur šis telefons atrodas un kādi citi aplikācijas lietotāji atrodas tuvumā. GPS datu ievākšanas vajadzību apšaubīja Norvēģijas datu sargi. Savukārt Latvijas lietotne Apturi Covid GPS neizmanto un līdz ar to lietotāja atrašanās vietas datiem nepiekļūst. Informācijas tehnoloģiju drošības incidentu novēršanas institūcija Cert.lv Re:Check norāda, ka Latvijas lietotnes darbībai vajadzīga tikai piekļuve pie Bluetooth un interneta. Bet tā nepiekļūst ne tālrunī esošajiem kontaktiem, ne GPS, ne jebkādai citai lietotāja informācijai telefonā vai lietotnēs. “Faktiski šīs lietotnes piekļuves tiesības ir daudzkārt mazākas nekā citām mums zināmām un populārām lietotnēm.” To iepriekš skaidroja arī Latvijas Televīzijas raidījumā Aizliegtais paņēmiens. Latvijas lietotnes dati netiek glabāti centralizēti Otrkārt, atšķirīgs ir ievākto datu uzglabāšanas veids. Norvēģijas aplikācijā Smittestopp dati tiek uzglabāti centralizēti. Arī uz šo aspektu norādīja Norvēģijas regulators. Aplikācijas izstrādātāji gan skaidro, ka dati automātiski dzēšas pēc 30 dienām un tos neviens nenolasa. Arī neviens cilvēks vai telefons netiek izsekots. Vienīgi gadījumā, ja lietotājam konstatēta saslimšana, programma meklē datus, lai atrastu cieša kontakta gadījumus ar cietiem lietotājiem. Savukārt atbildīgās veselības aprūpes iestādes saņem vienīgi informāciju, kas vajadzīga tuvu kontaktu – tikai citu aplikācijas lietotāju – informēšanai. Savukārt Latvijas gadījumā lietotnē Apturi Covid dati uzglabājas nevis centralizēti, bet gan lietotāja viedtālrunī un pēc 14 dienām automātiski dzēšas. “Apturi Covid lietotne Latvijā visus datus glabā pašā lietotnē. Tā tikai pārbauda, vai šādi anonīmie kodi ir redzēti datu bāzē, bet neko datu bāzei nesūta,” sarunā ar Re:Check norāda viens no Latvijas lietotnes izstrādātājiem Andris K. Bērziņš. Šīs atšķirības starp Latvijas un Norvēģijas aplikāciju Bērziņš sauc par ļoti būtiskām un uzskata, ka pielīdzināt abas lietotnes nav korekti. “Es īstenībā nebrīnos, ka bija pretreakcija un ka šī [Norvēģijas] lietotne ir apturēta.” Arī Latvijas Datu valsts inspekcija jau iepriekš secināja, ka “lietotne Apturi Covid neizseko iedzīvotājus”. Latvijas lietotne anonīmi ar Bluetooth fiksē apmēram divu metru tuvumā esošus viedtālruņus, kuriem kontakts bijis ilgāks par 15 minūtēm un kuros arī darbojas šī aplikācija. Re:Check lūdza arī Cert.lv komentāru par Norvēģijas un Latvijas lietotnes salīdzināšanu, un nosūtīja BBC rakstu par Norvēģijas gadījumu. Cert.lv norāda, ka nav korekti attiecināt Norvēģijas gadījumā atklātās nepilnības uz visām lietotnēm Covid-19 ierobežošanai, jo to darbības principi un izmantotās tehnoloģijas atšķiras. Padziļināti Norvēģijas gadījumu Cert.lv nav pētījis, tomēr, atsaucoties uz BBC rakstu, norāda, ka, piemēram, Latvijas gadījumā izmantots Apple un Google kopīgi radīts risinājums, kas Norvēģijas gadījumā nav izmantots. Nozīmīgai ietekmei vajag lielāku lietotāju skaitu Šobrīd lietotni Apturi Covid lejupielādējuši vairāk nekā 80 000 reižu, Re:Check informē Slimību profilakses un kontroles centrā (SPKC). Tie ir apmēram 4 % no nepilniem 2 miljoniem Latvijas iedzīvotāju. SPKC norāda, ka lietotne joprojām esot starp populārākajām Google un Apple lietotņu veikalos un “kopumā tā ir viena no visstraujāk augošajām lietotāju skaita ziņā”. Tomēr tas vēl nav pietiekami, lai lietotnei būtu nozīmīga ietekme, jo, pēc epidemiologu un zinātnieku aplēsēm, vajadzētu, lai to izmantotu 20% iedzīvotāju jeb teju piecas reizes vairāk nekā šobrīd. Re:Check iepriekš rakstīja, ka lietotne Apturi Covid nevāks draugu un paziņu kontaktinformāciju. Tāpat jaunās lietotnes atklāšanas preses konferencē minēja, ka tās izstrādātāji drīzumā publicēs lietotnes pirmkodu, kas ļauj visiem ar attiecīgajām zināšanām pārliecināties, kā lietotne strādā un vai tā tiešām ievāc tikai tos datus, kas solīti. Raksta tapšanas laikā tas vēl nebija izdarīts. Izstrādātāji Re:Check norāda, ka plāno pirmkodu publicēt šonedēļ, kad atjauninātā lietotnes versija tiks palaista App stores. Līdz šim to darīt liegušas “dažādas sīkas tehniskas ķibeles”. Secinājums: Norvēģija tiešām jūnija vidū ir apturējusi darbību savai lietotnei Smittestopp, kas paredzēta Covid-19 ierobežošanai. Tomēr ir maldinoši vispārināt un pielīdzināt Latvijas lietotni Apturi Covid Norvēģijas gadījumam. Atšķirībā no Norvēģijas lietotnes, Apturi Covid neuzglabā datus centralizēti, kā arī neievāc GPS datus, līdz ar to tai nav piekļuves informācijai par iedzīvotāju atrašanās vietu. * Lietotnes Apturi Covid izejas kodi 26. jūnijā publicēti šeit. Šis raksts ir daļa no Re:Check darba, pārbaudot iespējami nepatiesus vai puspatiesus Facebook ierakstus, attēlus un video. Par Re:Check sadarbību ar Facebook lasiet šeit. Visus Re:Check rakstus lasi ŠEIT! Par projektu: Re:Check ir Baltijas pētnieciskās žurnālistikas centra Re:Baltica paspārnē strādājoša faktu pārbaudes un sociālo tīklu pētniecības virtuāla laboratorija. Pārbaudīto faktu vērtējumam izmantojam piecas iespējamās atzīmes un krāsas: patiesība (izteikums ir precīzs un faktoloģiski pierādāms), tuvu patiesībai (apgalvojums ir lielākoties patiess, taču ir pieļautas sīkas neprecizitātes), puspatiesība (apgalvojums satur gan patiesu, gan nepatiesu informāciju, daļa faktu ir noklusēta), drīzāk nav taisnība (apgalvojumā ir kripata patiesības, taču nav ņemti vērā būtiski fakti un/vai konteksts, līdz ar to izteikums ir maldinošs vai ārpus konteksta) un nav taisnība (apgalvojums neatbilst patiesībai, tam nav pierādījumu, izteikuma autors neapzināti maldina vai melo). Vērtējumu piešķir vismaz divi redaktori vienojoties. Ja arī jūs redzat apšaubāmu apgalvojumu, sūtiet to mums uz recheck@rebaltica.com Ziedo ar PayPal NEATKARĪGAI ŽURNĀLISTIKAI VAJAG NEATKARĪGU FINANSĒJUMU Ja Jums patīk Re:Baltica darbs, atbalstiet mūs! Konts: LV38RIKO0001060112712 Tagad ziedo arī ar Mobilly! Lai to izdarītu, lietotnes ziedojumu sadaļā atrodiet mūsu zīmolu un sekojiet tālākajām norādēm. VIDEO AKTUĀLI Vai lidojumi ārpus ES valstīm ir droši? Posted on 12. marts, 2021 Lielbritānijā mācības bez maskām neatsāks visi skolēni Posted on 10. marts, 2021 PIERAKSTIES Close Pievienojies Re:Baltica lasītājiem, kas saņem mūsu jaunumus e-pastā. Valoda * Latviski English Grupa PIERAKSTIES Mailigen e-pasta mārketings * Obligātie lauki PĒTĪJUMI #Vēlēšanas2018 Aktuāli BalticMedia2018 Baltieši ieslodzījumā Baltijas mediji pēc krīzes Baltijas spiegi Būvnieki Partijas Iepirkumi Enerģētika Karstie rēķini Krievijas nauda Baltijā KURŠ ĀRSTĒS? Kurš sargās? Latgale Latvijas zelta vīzas Latvijas “veiksmes stāsta” slēptā puse Mazās algas Mūžīgie bērni Netīrā nauda Nevienlīdzīgā izglītība Nākotnes latvieši Politiķu uzraudzība Re:Check STARP CITU Tikumības sardze Latvijā Uzbeki Latvijā Vardarbība ģimenē Veselība Latvijā Viltus ziņas Ķīnas ietekme SEKO MUMS FACEBOOK Facebook TWITTER KONTAKTI Strēlnieku iela 4a, Rīga, LV-1010 rebaltica(at)rebaltica.com MŪSU DRAUGI *** © 2021 The Baltic Center for Investigative Journalism Re:Baltica Webly by Premiumcoding

article_url: https://rebaltica.lv/2020/06/latvijas-un-norvegijas-lietotnu-salidzinajums-maldinoss/