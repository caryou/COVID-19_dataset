Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Re:Check Covid-19 un Lukašenko – kā Baltkrievijas piemēru izmanto melu izplatīšanai 25. aprīlis, 2020Evita Puriņa, Re:Baltica Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina Sociālajos tīklos tiek izplatīti dažāda veida vēstījumi, kuros noliegta jaunā koronavīrusa esamība, un daži no tiem joprojām gūst lielu popularitāti lietotāju vidū. Melu izplatītāju jaunākais “arguments” ir Baltkrievijas prezidenta Aleksandra Lukašenko it kā pārliecība, ka nekāda Covid-19 vispār nav, ignorējot, ka šajā valstī slimība izplatās līdzīgi kā citur un ir vairāki desmiti mirušo. Apgalvojumā, ka slimības nav un visi drošības pasākumi ir politiskās elites apzināti radīti, lai pakļautu cilvēkus vispārējai kontrolei, balstīts arī 13 minūšu garš video krievu valodā. Pusotras diennakts laikā tālāk padevuši aptuveni 9000 cilvēku. Video nav teikts, kas ir tā autori. Arī Andis Reinholds, kas to izplatījis Latvijas Facebook lietotāju vidū, Re:Check precīzu avotu nevarēja nosaukt, vien norādīja uz kādu Moldovas Facebook kontu, kā saturs izsmejoši komentē vietējo politiku un publicējis arī šo video. No Moldovas konta ar to dalījies 341 tūkstotis cilvēku. Reinholds, jautāts, vai pats pārbaudījis, vai neizplata melus, skaidri neatbildēja. Baltkrievijā Covid-19 nav – meli Video vairākkārt apgalvots, ka Covid-19 neeksistē, un jautāts, kāpēc gripu tagad sauc par koronavīrusu. Kā arguments minēts tas, ka Lukašenko šai slimībai neticot, jo esot konsultējies ar “pašiem gudrākajiem ārstiem”. Lukašenko tiešām paudis, , ka koronavīruss ir tikai kārtējais vīruss, ar kādiem cilvēki slimojot katru pavasari, un īpaši piesardzības pasākumi neesot vajadzīgi. Vēl 13.aprīlī viņš paziņoja, ka no Covid-19 Baltkrievijā nenomirs neviens cilvēks. Taču to Lukašenko sacīja laikā, kad vairāki desmiti jau bija miruši un inficēto skaits pārsniedzis 3000 cilvēku, vēsta no Latvijas strādājošais Krievijas medijs Meduza. Šādu statistiku izplatījusi Baltkrievijas Veselības aizsardzības ministrija. Baltkrievija arī nenoliedz Covid-19 esamību, kā noprotams no video. Piemēram, 3.aprīlī tās Veselības aprūpes ministrija informēja, ka uz Covid-19 testēs visus pacientus ar vidējas vai smagas norises pneimoniju. Tāpat kā citās valstīs Baltkrievija izseko saslimušo cilvēku kontaktus slimības izplatības kontrolei. Lai gan oficiāli pulcēšanās ierobežojumi un citi drošības pasākumi valsts līmenī nav noteikti, tādi ir pieņemti galvaspilsētā Minskā un faktiski darbojas arī citur. Covid-19 kā vēl viena gripa – meli Par to, ka jaunais koronavīruss nav gripa, Re:Check jau rakstīja. Lai gan tai ir līdzīgi simptomi kā gripai, jaunā slimība ir lipīgāka, saslimšana norit smagāk un ir augstāks mirstības rādītājs inficēto cilvēku vidū. Lielos mirstības rādītājus ietekmē arī fakts, ka pret Covid-19 nav vakcīnu un nav arī pierādītas ietekmes medikamentu tā ārstēšanai. Tāpat kā arguments video tiek izmantots apgalvojums, ka cilvēki nepazīst nevienu saslimušo un vīruss eksistējot tikai televizorā. Jau ziņots, ka patiesībā vairāku smagāk skarto valstu statistika šogad martā un aprīļa sākumā rāda būtiski augstāku mirstības līmeni nekā iepriekšējos gados. Piemēram, Britu Nacionālais statistikas birojs ziņo, , ka nedēļā līdz 3.aprīlim mirušo skaits Anglijā un Velsā iepriekšējo piecu gadu vidējo rādītāju pārsniedz par gandrīz 60%. Turklāt no Covid-19 mirušo skaits ir nevis pārspīlēts, bet gan gluži pretēji – norādīts mazāks nekā īstenībā. Iemesls – daļa saslimušo nomiruši pirms iespējas tikt testētiem. Līdz 25.aprīlim pasaulē Covid-19 konstatēts 2,7 miljoniem cilvēku, no kuriem 187,7 tūkstoši cilvēku ir miruši, ziņo Pasaules veselības organizācija. No tuberkulozes mirušie – puspatiesība bez konteksta “Kā zināms, 2013.gadā Pasaules veselības organizācija paziņoja, , ka no tuberkulozes miris pusotrs miljons cilvēku, bet saslimuši vēl vairāki miljoni. Bet mēs nenovērojām tādu troksni kā tagad,” teikts video. Minētie skaitļi atbilst patiesībai, taču jāņem vērā, ka tā ir ārstējama slimība, ka dati ir par gadu un ka absolūti lielākā daļa no tuberkulozes mirušo ir jaunattīstības valstīs, kur nav pieejas kvalitatīvai veselības aprūpei. Savukārt pret Covid-19 medikamentu un vakcīnu nav, un līdz šim koronavīruss visvairāk dzīvību paņēmis valstīs ar attīstītu medicīnu, kas nav spējusi tās novērst. Turklāt Covid-19 izplatība pasaulē arvien turpinās. Četri mirušie no kruīza kuģa – meli Video kā viens no “argumentiem” minēts kruīza kuģis, kas divas nedēļas esot turēts Jokohamas ostā Japānā un uz kura esot nomiruši “četri astoņdesmitgadīgi večuki”. Tā nav taisnība. Runa ir par kuģi “Diamond Princess”, kas janvāra beigās – februāra sākumā kļuva par pirmo lielāko vīrusa izplatības vietu vienuviet ārpus Ķīnas. Uz tā bija aptuveni 3700 cilvēku, un pēc slimības konstatēšanas kādam pasažierim kuģis tika turēts aptuveni mēnesi ilgā karantīnā Jokohamas ostā Japānā. Uz kuģa vai drīz pēc evakuēšanas no no tā nomira nevis četri, bet deviņi cilvēki, bet ārstēšana intensīvajā terapijā bija vajadzīga 37 jeb 9,7% cilvēku no visiem inficētajiem, kam bija simptomi.* Kopumā bija inficēti 712 cilvēki, no kuriem simptomi bija aptuveni pusei. Epidemiologi vēlāk kritizēja lēmumu tik lielu cilvēku skaitu turēt karantīnā uz kuģa, kur ir grūti ievērot nepieciešamās izolēšanas prasības un higiēnu, taču video teiktais, ka cilvēki uz kuģa karantīnas laikā drīkstēja bez ierobežojumiem kontaktēties, nav taisnība. Patiesībā uz tā bija stingri noteikta izolēšanās kajītēs un tika lietotas sejas maskas. Ukrainā soda dēļ it kā mirusi pensionāre – meli Video teikts, ka Ukrainā par iziešanu uz ielas ar 17 000 [grivnām] sodīta kāda vecmāmiņai, un viņas sirds to neesot izturējusi. Šī vēstījuma pamatā ir internetā iepriekš izplatīts stāsts par kādu pensionāri, kas uz ielas pārdevusi pienu un pēc soda piespriešanas mirusi ar sirdstrieku. Ukrainas mediji, atsaucoties uz valsts policiju, vēlāk ziņoja, ka stāsts neatbilst patiesībai – policija kopš drošības pasākumu spēkā stāšanās nevienu cilvēku par šādu rīcību nebija sodījusi. Ukrainā nav liegts iziet uz ielas. Tiesa, sods, sākot ar 17 000 grivnām jeb aptuveni 580 eiro, var tikt noteikts, ja cilvēks sabiedriskās vietās nelieto sejas masku. Secinājums: Baltkrievijas piemēra izmantošana kā arguments Covid-19 noliegšanai neiztur nekādu kritiku. Lai gan tās prezidents Lukašenko publiski pauž, ka šī slimība nav īpaša problēma, valstī ir vairāki tūkstoši saslimušo un desmiti mirušo un ir ieviesti arī drošības pasākumi. * Labojums: Raksta sākotnējā versijā bija nepareizi norādīts mirušo un smagāk cietušo skaits procentāli no visiem pasažieriem. Patiesībā intensīvā terapija bija vajadzīga 9,7% no 381 cilvēka, kas uz kuģa bija inficēts un kam bija slimības simtomi; nomira deviņi cilvēki. Labojums veikts 01.05.2020. Šis raksts ir daļa no Re:Check darba, pārbaudot iespējami nepatiesus vai puspatiesus Facebook ierakstus, attēlus un video. Par Re:Check sadarbību ar Facebook lasiet šeit. Visus Re:Check rakstus lasi ŠEIT! Par projektu: Re:Check ir Baltijas pētnieciskās žurnālistikas centra Re:Baltica paspārnē strādājoša faktu pārbaudes un sociālo tīklu pētniecības virtuāla laboratorija. Pārbaudīto faktu vērtējumam izmantojam piecas iespējamās atzīmes un krāsas: patiesība (izteikums ir precīzs un faktoloģiski pierādāms), tuvu patiesībai (apgalvojums ir lielākoties patiess, taču ir pieļautas sīkas neprecizitātes), puspatiesība (apgalvojums satur gan patiesu, gan nepatiesu informāciju, daļa faktu ir noklusēta), drīzāk nav taisnība (apgalvojumā ir kripata patiesības, taču nav ņemti vērā būtiski fakti un/vai konteksts, līdz ar to izteikums ir maldinošs vai ārpus konteksta) un nav taisnība (apgalvojums neatbilst patiesībai, tam nav pierādījumu, izteikuma autors neapzināti maldina vai melo). Vērtējumu piešķir vismaz divi redaktori vienojoties. Ja arī jūs redzat apšaubāmu apgalvojumu, sūtiet to mums uz recheck@rebaltica.com Ziedo ar PayPal NEATKARĪGAI ŽURNĀLISTIKAI VAJAG NEATKARĪGU FINANSĒJUMU Ja Jums patīk Re:Baltica darbs, atbalstiet mūs! Konts: LV38RIKO0001060112712 Tagad ziedo arī ar Mobilly! Lai to izdarītu, lietotnes ziedojumu sadaļā atrodiet mūsu zīmolu un sekojiet tālākajām norādēm. VIDEO AKTUĀLI Datus neslēpj, un ministri vakcinēties neatsakās Posted on 15. marts, 2021 Kāpēc viņi to negrib? Stāsta cilvēki, kas plāno atteikties no vakcīnas Posted on 15. marts, 2021 PIERAKSTIES Close Pievienojies Re:Baltica lasītājiem, kas saņem mūsu jaunumus e-pastā. Valoda * Latviski English Grupa PIERAKSTIES Mailigen e-pasta mārketings * Obligātie lauki PĒTĪJUMI #Vēlēšanas2018 Aktuāli BalticMedia2018 Baltieši ieslodzījumā Baltijas mediji pēc krīzes Baltijas spiegi Būvnieki Partijas Iepirkumi Enerģētika Karstie rēķini Krievijas nauda Baltijā KURŠ ĀRSTĒS? Kurš sargās? Latgale Latvijas zelta vīzas Latvijas “veiksmes stāsta” slēptā puse Mazās algas Mūžīgie bērni Netīrā nauda Nevienlīdzīgā izglītība Nākotnes latvieši Politiķu uzraudzība Re:Check STARP CITU Tikumības sardze Latvijā Uzbeki Latvijā Vardarbība ģimenē Veselība Latvijā Viltus ziņas Ķīnas ietekme SEKO MUMS FACEBOOK Facebook TWITTER KONTAKTI Strēlnieku iela 4a, Rīga, LV-1010 rebaltica(at)rebaltica.com MŪSU DRAUGI *** © 2021 The Baltic Center for Investigative Journalism Re:Baltica Webly by Premiumcoding

article_url: https://rebaltica.lv/2020/04/covid-19-un-lukasenko-ka-baltkrievijas-piemeru-izmanto-melu-izplatisanai/