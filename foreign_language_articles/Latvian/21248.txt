DELFI Ārzemēs 19.05.2020 09:21 Tramps draud paliekoši iesaldēt ASV finansējumu PVO (39) Authors LETA Article Actions 2 APP - Article Actions 39 Foto: EPA/Scanpix/LETA ASV prezidents Donalds Tramps pirmdien draudēja permanenti iesaldēt ASV finansējumu Pasaules Veselības organizācijai (PVO), ja tā nākamo 30 dienu laikā neveiks būtiskus uzlabojumus. Saturs turpināsies pēc reklāmas Reklāma Vašingtona jau aprīļa vidū apturēja finansējumu PVO, apsūdzot organizāciju, ka tā ir pārāk tuva Pekinai un slēpusi tās kļūmīgos soļus cīņā ar koronavīrusa uzliesmojumu. Ja PVO neveiks apņemšanos attiecībā lieliem, būtiskiem uzlabojumiem nākamo 30 dienu laikā, es PVO piešķirtā ASV finansējuma pagaidu iesaldēšanu padarīšu par permanentu iesaldēšanu un izvērtēšu mūsu dalību organizācijā, teikts Trampa vēstulē PVO vadītājam Tedrosam Adhanomam Gebreiesusam. Vēstuli Tramps pirmdien publicējis tviterī. ASV, kas līdz šim bijušas lielākais PVO finansētājs, pagājušajā mēnesī kritizēja PVO par Covid-19 krīzes nemākulīgu vadību. Tramps 14.aprīlī paziņoja par ASV finansējuma apturēšanu PVO, jo šī ANO aģentūra, pēc viņa teiktā, slēpusi jaunā koronavīrusa uzliesmojuma nopietnību Ķīnā pirms tā izplatīšanās pa visu pasauli. Tramps aprīlī sacīja, ka PVO ir liegusi pārredzamības iespēju saistībā ar Covid-19 uzliesmojumu un ka ASV tagad apspriedīs, ko darīt ar visu naudu, kas tiek nodota PVO. PVO lielākais finansējuma avots ir ASV, kas pērn tai piešķīra 400 miljonus ASV dolāru. Pēc Covid-19 pandēmijas izcelšanās mums ir dziļas bažas, vai Amerikas dāsnums ir izmantots vislabākā iespējamā veidā, sacīja ASV prezidents. Tāpat Tramps pirmdien paziņoja, ka viņš ik dienu lieto pretmalārijas medikamentu hidroksihlorhinīnu kā profilaktisku līdzekli pret jauno koronavīrusu, lai gan pētnieki ir brīdinājuši, ka šis medikaments var būt neefektīvs pret Covid-19 un izraisīt sirdsdarbības problēmas dažiem pacientiem. Prezidents agresīvi mudināja lietot hidroksihlorhinīnu Covid-19 pacientiem, kad pandēmija ASV bija sasniegusi virsotni, lai gan nav konkrētu zinātnisku pierādījumu par tā efektivitāti. Jaunu infekcijas gadījumu skaitam ASV sarūkot, Tramps pārtrauca šī medikamenta biežo slavēšanu. Tajā pašā laikā Baltais nams savos paziņojumos vairs nepievērsās uzliesmojuma medicīniskajai pusei un fokusējās uz ekonomikas atveseļošanos. ASV medikamentu regulators ir brīdinājis nelietot šo medikamentu ārpus klīniskiem izmēģinājumiem vai zināmas slimnīcu vides. Vēl tiek veikti izmēģinājumi, lai noskaidrotu, vai šim medikamentam ir kāds pielietojums Covid-19 pacientu ārstēšanā. Es katru dienu iedzeru pa tabletei, sacīja Tramps kādā pasākumā Baltajā namā. Es to esmu lietojis apmēram pusotru nedēļu, un vēl esmu šeit. Kādā brīdī es to izbeigšu, sacīja Tramps, sakot, ka viņš vēlas vakcīnu vai zāles pret šo vīrusu. Atbildot uz jautājumu, kāpēc viņš lieto šo medikamentu, Tramps sacīja: Es to lietoju, jo dzirdu ļoti labas lietas [par to]. Es vienkārši gribu būt atklāts pret amerikāņu sabiedrību, teica Tramps, uzstājot, ka šis medikaments neizraisīs negatīvas sekas. Atzīstot, ka hidroksihlorhinīnam varētu nebūt pozitīvas ietekmes, Tramps sacīja: Ja tādas nav, jūs [tomēr] nesaslimsiet un nenomirsiet. Tramps teica, ka viņam nav Covid-19 simptomu, bet viņam ik pa dažām dienām tiek veikti koronavīrusa testi Baltajā namā. Viņš arī sacīja, ka lieto pretmalārijas medikamentu, konsultējoties ar Baltā nama ārstu. Seko Delfi arī Instagram vai Telegram profilā – pievienojies, lai uzzinātu svarīgāko un interesantāko pirmais! Source Sharing Options Facebook Twitter Draugiem 39 Pamanījāt kļūdu? Iezīmējiet tekstu un nospiediet Ctrl + Enter! Source Tags ASV Donalds Tramps Pasaules Veselības organizācija Publikācijas saturs vai tās jebkāda apjoma daļa ir aizsargāts autortiesību objekts Autortiesību likuma izpratnē, un tā izmantošana bez izdevēja atļaujas ir aizliegta. Vairāk lasi šeit. Lasi vēl Tramps pret PVO: kā ASV finansējuma apturēšana ietekmēs cīņu ar pandēmiju Sliktā Ķīna un vājais Baidens: kā Covid-19 maina Trampa pārvēlēšanas stratēģiju Covid-19: Ķīna sola divus miljardus dolāru cīņai ar pandēmiju (13) Comment Form Lasi vēl Ēst ar acīm: kā iepakot produktu internetā, lai no pircējiem nevarētu atkauties LIAA šajā pavasarī plāno atbalstīt 200 jaunas idejas un jaunos uzņēmējus Tuvplānā: Latvijas gada varoņi dabā 2021 E-komercijas uzvaras gājiens Latvijā: ko mainīja 2020. gads Cilvēku valodā par cilvēku lietām: kā veidot tuvas attiecības ar klientu internetā Ātri, ērti un droši: uzticama interneta veikala pazīmes (1) Likumsakarīga nejaušība. Ingas Muižnieces ceļš līdz riska grupu nodarbināšanai 162 LIAA biznesa inkubatoros izaug Latvijas inovatīvās idejas (1) Diskusija: kas piešķiļ jauna biznesa eksporta aizdedzi? Digitālās tirgošanās ABC: parocīga un mūsdienīga e-veikala baušļi Komerciāls saturs Rekrutēšanas centrs: Dienests Zemessardzē – brīvprātīgs devums valsts aizsardzībā 162 Izmēģini angļu valodas ONLINE kursus BEZ MAKSAS Viņas neticēja, bet pamēģināja. Trīs patiesi stāsti, kā notievēt mājsēdes laikā Jauns energomarķējums: Kā atpazīt efektīvu elektroiekārtu? Ietaupīta nauda un laiks. Kādēļ uzlabot video sapulču kvalitāti Kā nokāpt no korķa Ilgi gaidītais Volkswagen e-up! ir pieejams Carguru lietotājiem 192 Ko darīt un no kā izvairīties: padomi efektīva reklāmraksta izveidei

article_url: https://www.delfi.lv/news/arzemes/tramps-draud-paliekosi-iesaldet-asv-finansejumu-pvo.d?id=52150601