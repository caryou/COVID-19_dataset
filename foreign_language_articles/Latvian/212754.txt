Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Re:Check Nav taisnība – Bils Geitss nav runājis par obligātiem mikročipiem ceļošanai 9. aprīlis, 2020Aija Krūtaine, Re:Baltica Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina Šonedēļ vairāki cilvēki Re:Check aicinājuši pārbaudīt Memory water tirgotāja Jāņa Pļaviņa ierakstu Facebook, kurā viņš izplata jaunas sazvērestības teorijas. Šoreiz Pļaviņš maldina par tehnoloģiju kompānijas Microsoft dibinātāja un filantropa Bila Geitsa it kā plāniem radīt mikroshēmu implantus, kurus varētu kontrolēt ar 5G tehnoloģiju un izmantot cīņā ar koronavīrusu. Pļaviņš ik dienu savā Facebook profilā publicē vairākus ierakstus. 6.aprīļa ierakstā viņš piesauc Bilu Geitsu un piemin vairākus it kā uzņēmēja publiski paustos izteikumus. Avots: Ekrānšāviņš no Jāņa Pļaviņa ieraksta Facebook 6. aprīlī, kurā viņš piesauc ASV uzņēmēju un filantropu Bilu Geitsu un it kā viņa publiski paustos izteikumus. Pļaviņš Facebook raksta: “(..) tieši obligāto vakcināciju plāno ieviest uzreiz pēc ārkārtas stāvokļa, lai vispār cilvēki varētu ceļot. Šajā vakcīnā būs iekšā hi-tech čips, kurš darbosies kopā ar 5G. Tas nav pieņēmums, Bill Gates to ir jau atklāti pateicis.” Zemāk kā pierādījumu šim apgalvojumam Pļaviņš pievienojis saiti uz mājaslapu, kurā 19.martā publicēts raksts ar nosaukumu “Bils Geitss cīņā ar koronavīrusu izmantos mikroshēmu implantus”. Šo konkrēto rakstu pārbaudījuši starptautiskās ziņu aģentūras Reuters faktu pārbaudītāji, kuri pēc sazināšanās ar Geitsa pārstāvjiem un zinātniekiem secinājuši, ka tajā paustie apgalvojumi par implantējamu mikroshēmu izmantošanu cīņā ar koronavīrusu nav patiesi. Reuters faktu pārbaude publicēta 1.aprīlī, vairākas dienas pirms tapis Pļaviņa ieraksts. Re:Check sazinājās ar Pļaviņu, lai uzzinātu, kad un kur Bils Geitss ir teicis, ka vakcīnās būs iekšā čips, kurš darbosies kopā ar 5G, kā arī, kādēļ viņš dalās ar nepatiesu informāciju, taču viņš nerada iespēju noteiktajā laikā atbildēt. Rakstā, kuru Pļaviņš pasniedz kā pierādījumu Geitsa plāniem radīt implantējamus mikročipus, vairāki Geitsa izteikumi ir izņemti ārpus konteksta un savīti kopā ar citiem projektiem, dažiem no kuriem finansējumu piešķīris Bila Geitsa un viņa sievas dibinātais labdarības fonds Bill  tā nebūtu redzama ar aci, taču to varētu nolasīt tuvu infrasarkano staru gaismā, tādējādi saglabājot informāciju par saņemto vakcīnu. Šīs jaunās tehnoloģijas attīstību līdzfinansējis Geitsa fonds. Viens no pētījuma autoriem Kevins Makhjū (Kevin McHugh) Reuters ziņu aģentūrai norādīja: “Kvantu punktu krāsvielas tehnoloģija nav mikroshēma vai cilvēkā implantējama kapsula un, cik man zināms, nav plānu to izmantot koronavīrusam.” Sīkāk par jauno kvantu punktu tehnoloģiju iespējams uzzināt šeit un šeit, savukārt šeit zinātnieks Marks Kendals (Mark Kendall) jau 2014.gadā stāstīja par mikroadatu nanoplāksteri – jaunu veidu, kā organismā nesāpīgi nogadāt vakcīnu. Bill & Melinda Gates Foundation pārstāvji savukārt Reuters sacījuši: ““Atsauce uz “digitālajiem sertifikātiem” attiecas uz centieniem izveidot atvērtu pirmkoda [open source – red.] digitālo platformu, lai paplašinātu piekļuvi drošai, mājas veicamai pārbaudei.” Digitālais sertifikāts parasti ir elektronisks dokuments, kas tiek izmantots personas indentifikācijai. Pļaviņa kopīgotajā rakstā nav pieminēta 5G tehnoloģija. Taču ir pieminēts projekts ID2020, kurā apvienojušās vairākas publiskas un privātas organizācijas (tai skaitā IT milži Microsoft un Accenture), lai izveidotu digitālās identitātes risinājumus. Rakstā spekulēts, ka šī projekta īstenošanai Geitss varētu izmantot implantējamu mikročipu tehnoloģiju, jo viņa izveidotais fonds ir līdzfinansējis uzņēmumu Microchips Biotech. Šis uzņēmums izstrādājis inovatīvu zāļu piegādes tehnoloģiju ar ilglaicīgas darbības implanta palīdzību. Piesaucot šos projektus un Geitsa līdzfinansējumu tiem, izveidots maldinošs stāstījums. Geitss, kurš pats norāda, ka viņam “ir bijusi iespēja pētīt tādas slimības kā gripa, Ebola un tagad Covid-19, ieskaitot to, kā epidēmijas sākas, kā tās novērst un kā uz tām reaģēt”, kopš Covid-19 uzliesmojuma ir sniedzis daudz interviju medijiem. Viņš arī sarunājies, piemēram, ar TED vadītāju Krisu Andersonu. Arī šajās intervijās viņš piemin digitālos sertifikātus, kas nākotnē varētu glabāt cilvēku medicīnisko informāciju, kā arī viņš minējis iespējamus masu pasākumu un ceļojumu ierobežojumus. Bieži šie Geitsa izteikumi ir izrauti no konteksta, lai radītu iespaidu, ka Geitss vēlas ierobežot ceļojumus un aizliegt ceļot cilvēkiem, kas nav vakcinējušies. Taču šeit ir svarīgi atzīmēt, ka Geitss runā par sekām, kuras var rasties pie globāla mēroga pandēmijas, kāda ir Covid-19, brīdī, kad pret to nav vakcīnas un tādējādi nav iespējams nodrošināt cilvēku imunitāti pret to. Turklāt – valstu robežas un masu pasākumus ierobežo valstu valdības, nevis viens cilvēks – Geitss. Secinājums: Apgalvojums, ka Bils Geitss plāno radīt mikroshēmu implantus jeb mikročipus, lai noteiktu, kurš ir vakcinēts pret koronavīrusu un kurš nav, nav patiess. Geitss to nav teicis, tāpat kā viņš nav teicis, ka šādi čipi būtu vadāmi ar 5G. Uzņēmējs uzskata, ka nākotnē cilvēku medicīniskā informācija varētu glabāties digitālā sertifikātā. Geitss ir izteicies, ka līdz brīdim, kad tiek atrasta Covid-19 vakcīna ceļošana var būt ierobežota, kā tas jau ir šobrīd. Taču miljardieris nav teicis, ka nākotnē visiem būs obligāti jāvakcinējas, lai varētu ceļot. Šis raksts ir daļa no Re:Check darba, pārbaudot iespējami nepatiesus vai puspatiesus Facebook ierakstus, attēlus un video. Par Re:Check sadarbību ar Facebook lasiet šeit. Visus Re:Check rakstus lasi ŠEIT! Par projektu: Re:Check ir Baltijas pētnieciskās žurnālistikas centra Re:Baltica paspārnē strādājoša faktu pārbaudes un sociālo tīklu pētniecības virtuāla laboratorija. Pārbaudīto faktu vērtējumam izmantojam piecas iespējamās atzīmes un krāsas: patiesība (izteikums ir precīzs un faktoloģiski pierādāms), tuvu patiesībai (apgalvojums ir lielākoties patiess, taču ir pieļautas sīkas neprecizitātes), puspatiesība (apgalvojums satur gan patiesu, gan nepatiesu informāciju, daļa faktu ir noklusēta), drīzāk nav taisnība (apgalvojumā ir kripata patiesības, taču nav ņemti vērā būtiski fakti un/vai konteksts, līdz ar to izteikums ir maldinošs vai ārpus konteksta) un nav taisnība (apgalvojums neatbilst patiesībai, tam nav pierādījumu, izteikuma autors neapzināti maldina vai melo). Vērtējumu piešķir vismaz divi redaktori vienojoties. Ja arī jūs redzat apšaubāmu apgalvojumu, sūtiet to mums uz recheck@rebaltica.com Ziedo ar PayPal NEATKARĪGAI ŽURNĀLISTIKAI VAJAG NEATKARĪGU FINANSĒJUMU Ja Jums patīk Re:Baltica darbs, atbalstiet mūs! Konts: LV38RIKO0001060112712 Tagad ziedo arī ar Mobilly! Lai to izdarītu, lietotnes ziedojumu sadaļā atrodiet mūsu zīmolu un sekojiet tālākajām norādēm. VIDEO AKTUĀLI Datus neslēpj, un ministri vakcinēties neatsakās Posted on 15. marts, 2021 Kāpēc viņi to negrib? Stāsta cilvēki, kas plāno atteikties no vakcīnas Posted on 15. marts, 2021 PIERAKSTIES Close Pievienojies Re:Baltica lasītājiem, kas saņem mūsu jaunumus e-pastā. Valoda * Latviski English Grupa PIERAKSTIES Mailigen e-pasta mārketings * Obligātie lauki PĒTĪJUMI #Vēlēšanas2018 Aktuāli BalticMedia2018 Baltieši ieslodzījumā Baltijas mediji pēc krīzes Baltijas spiegi Būvnieki Partijas Iepirkumi Enerģētika Karstie rēķini Krievijas nauda Baltijā KURŠ ĀRSTĒS? Kurš sargās? Latgale Latvijas zelta vīzas Latvijas “veiksmes stāsta” slēptā puse Mazās algas Mūžīgie bērni Netīrā nauda Nevienlīdzīgā izglītība Nākotnes latvieši Politiķu uzraudzība Re:Check STARP CITU Tikumības sardze Latvijā Uzbeki Latvijā Vardarbība ģimenē Veselība Latvijā Viltus ziņas Ķīnas ietekme SEKO MUMS FACEBOOK Facebook TWITTER KONTAKTI Strēlnieku iela 4a, Rīga, LV-1010 rebaltica(at)rebaltica.com MŪSU DRAUGI *** © 2021 The Baltic Center for Investigative Journalism Re:Baltica Webly by Premiumcoding

article_url: https://rebaltica.lv/2020/04/nav-taisniba-bils-geits-nav-runajis-par-obligatiem-mikrocipiem-celosanai/