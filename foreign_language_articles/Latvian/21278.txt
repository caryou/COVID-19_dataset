Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Sākums Arhīvs Aktuāli Baltijas mediji pēc krīzes Ķīnas ietekme Kurš ārstēs? Krievijas nauda Baltijā Latvijas “veiksmes stāsta” slēptā puse Mazās algas Mūžīgie bērni Nākotnes latvieši Netīrā nauda Nevienlīdzīgā izglītība Politiķu uzraudzība Viltus ziņas Par mums Atbalsti Re:Check Vardarbība ģimenē Re:Check Trampam piedēvētie lēmumi – maldinoša informācija 8. jūnijs, 2020Evita Puriņa, Re:Baltica/Re:Check Facebook popularitāti guvis kāds no angļu valodas tulkots ieraksts, kurā uzskaitīti ASV prezidenta pēdējā laika it kā labie darbi. Cilvēki ar to dalās, lai gan tajā paustie apgalvojum ir nepatiesi vai būtiski sagrozīti. Ieraksts, kurā uzskaitīti it kā Trampa panāktie lēmumi, sociālajā tīklā angliski izplatīti vairākās līdzīgās versijās. Dažās no tām noslēgumā secināts, ka Tramps ir visu laiku labākais ASV prezidents. Arī Facebook lietotāji, kas dalās ar latviskotu īsāku versiju, komentāros pauž atzinību Trampam. Taču lielākā daļa tajā teiktā daļēji vai pilnībā neatbilst patiesībai, uz ko norādījuši arī ASV faktu pārbaudītāji. Foto: Ekrānšāviņš no Facebook “Gatavojamās vakcīnas nav obligātas. Militāristi pārbaudīs tīrību un izplatīs vakcīnas.” Puspatiesība – apgalvojums satur gan patiesu, gan nepatiesu informāciju, daļa faktu ir noklusēta Tramps patiesi teicis, ka tad, kad būs vakcīna pret jauno koronavīrusu, armija tiks iesaistīta tās izplatīšanā, taču nav skaidrs, kas tiek domāts ar armijas iesaisti vakcīnas “tīrības” pārbaudē. Kā skaidro factcheck.org, Tramps pēdējā laikā nav pieņēmis nekādus lēmumus attiecībā uz obligātu vai brīvprātīgu vakcinēšanu. Viņš uz kāda žurnālista jautājumu atbildējis, ka vakcīna būs pieejama visiem, kas gribēs, kā arī piebildis, ka ne visi gribēs vakcinēties. Kā norāda Factcheck.org, parasti štati ir tie, kas prasa apliecinājumu par vakcīnām, piemēram, skolēniem. Taču visos štatos tiek pieļauti izņēmumi medicīnisku iemeslu dēļ, vairākos – arī reliģisku un filozofisku apsvērumu dēļ. Kā skaidrojis ASV Slimību kontroles un novēršanas centra (CDC) pārstāvis, ASV konstitūcija nepieļauj pilnīgi obligātu vakcinēšanu, jo tiek aizsargātas cilvēka tiesības atteikties no ārstēšanas. “Pasaules Veselības organizācijai (W.H.O) atteikts finansējums, un tās darbība tiks izmeklēta.” Puspatiesība – apgalvojums satur gan patiesu, gan nepatiesu informāciju, daļa faktu ir noklusēta Tramps patiesi ir paziņojis par finansējuma apturēšanu Pasaules Veselības organizācijai (PVO) – pirmoreiz aprīlī, otrreiz maija vidū. Tad ASV prezidents norādīja, ka ASV finansējums tiks apturēts pavisam un viņš izvērtēs iespēju ASV no organizācijas izstāties, ja PVO mēneša laikā neveiks uzlabojumus tās darbībā. Tramps PVO pārmet pārāk ciešu saikni ar Ķīnu un it kā kļūdainu lēmumu slēpšanu, taču vairāku citu valstu līderi Trampa nostāju neatbalsta. PVO vadība ir atzinusi, ka tā varētu izvērtēt savu rīcību pandēmijas sākumā, taču nav runas par kādu pēc ASV iniciatīvas veiktu izmeklēšanu. “Atcelts ASV demokrātu HR 6666 likumprojekts, kas pazīstams kā Covid-19 TRACE likums, kas bija par pamatu Bila Geitsa projektiem, kuri arī tika atcelti.” Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina Kā skaidro Factcheck.org, nav pamatojuma, ka šis likumprojekts ir pamats kādam Microsoft dibinātāja un filantropa Bila Geitsa projektam. Likumprojekts paredz piešķirt 100 miljardus dolāru CDC, lai finansētu centienus attīstīt kontaktu izsekošanu, lai ierobežotu slimības izplatību. Saistībā ar šo ieceri jau tikuši izplatīti arī cita veida meli, ka likums ļaus ielauzties pie cilvēkiem mājās, ar varu testēt un ievietot viņus karantīnā. Nepatiess ir arī latviskotajā ierakstā paustais apgalvojums, jo pašlaik Tramps pat nebūtu varējis atcelt likumprojektu. Vismaz ieraksta tapšanas laikā tas līdz viņam vēl nebija nonācis un vēl tika skatīts ASV Kongresā. Foto: Ekrānšāviņš no Facebook “Atcelts Bila Geitsa projekts, kas pazīstams kā ID2020.” Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina Re:Check jau rakstīja par projektu ID2020, kurā, lai izveidotu digitālās identitātes risinājumus, apvienojušās vairākas publiskas un privātas organizācijas, to skaitā skaitā Geitsa dibinātais Microsoft. Tas maldinoši tika saistīts ar it kā vēlmi piespiedu kārtā ievietot cilvēkos mikročipus jeb mikroshēmu implantus viņu un viņu vakcinēšanās vēstures izsekošanai. Kā raksta Factcheck.org, FB ierakstā paustais varētu būt cēlies no ziņas, ka ASV Pārtikas un zāļu pārvalde uz laiku apturējusi citu Geitsa iniciatīvu – iedzīvotāju testēšanos mājas apstākļos Sietlā, lai noteiktu ar Covid-19 inficēto loku. Apturēšana nav bijusi saistīta ar kādiem drošības apsvērumiem, bet gan to, ka šāda veida programmām nepieciešams valsts līmeņa iestādes saskaņojums. “Atvērta sūdzību platforma, lai ziņotu par cenzūru Facebook, Twitter un YouTube.” Puspatiesība – apgalvojums satur gan patiesu, gan nepatiesu informāciju, daļa faktu ir noklusēta ASV Baltais nams patiesi izveidoja tiešsaistes platformu, kurā pauda, ka pārāk daudzus amerikāņus nepamatoti cenzē vai nobloķē sociālajos tīklos. Cilvēkus lūdza dalīties ar šiem stāstiem ar prezidentu Trampu. Taču platforma tika izveidota pirms gada un pašlaik tā jaunas sūdzības nepieņem. Pēdējās nedēļās, reaģējot uz Twitter soli – divu prezidenta ierakstu atzīmēšanu kā nepatiesu – Tramps ir draudējis slēgt sociālos medijus, taču tas ir noticis jau pēc attiecīgā Facebook oriģinālieraksta tapšanas. Bieži vēstīts, ka Tramps citu politiķu vidū izceļas ar puspatiesiem un nepatiesiem paziņojumiem un pārmet melošanu medijiem, kas uz to norāda. Pērn laikraksts The Washington Post aplēsa, ka, atrodoties amatā nedaudz vairāk par 800 dienām, ASV prezidents izteicis vairāk nekā 10 000 nepatiesu vai maldinošu apgalvojumu, turklāt viņam ir raksturīgi tos paust atkārtoti. “Ir pārtraukta 5G ieviešana visās ASV.” Nav taisnība – apgalvojums neatbilst patiesībai, tam nav pierādījumu, izteikuma autors melo vai neapzināti maldina Šim apgalvojumam nav nekāda pamatojuma. Vienā no šī Facebook ieraksta angļu valodas versijām pausts, ka Tramps pielicis punktu “Ķīnas 5G”, kas varētu būt saistīts ar viņa aizvien aktīvāko vēršanos pret Ķīnas telekomunikāciju uzņēmumu Huawei. Tramps uzņēmumu tur aizdomās par vēlmi izmantot tā tehnoloģijas spiegošanai Ķīnas valdības labā. Taču šie Trampa lēmumi nekādā ziņā nenozīmē, ka viņš būtu apturējis 5G ieviešanu ASV. Šis raksts ir daļa no Re:Check darba, pārbaudot iespējami nepatiesus vai puspatiesus Facebook ierakstus, attēlus un video. Par Re:Check sadarbību ar Facebook lasiet šeit. Visus Re:Check rakstus lasi ŠEIT! Par projektu: Re:Check ir Baltijas pētnieciskās žurnālistikas centra Re:Baltica paspārnē strādājoša faktu pārbaudes un sociālo tīklu pētniecības virtuāla laboratorija. Pārbaudīto faktu vērtējumam izmantojam piecas iespējamās atzīmes un krāsas: patiesība (izteikums ir precīzs un faktoloģiski pierādāms), tuvu patiesībai (apgalvojums ir lielākoties patiess, taču ir pieļautas sīkas neprecizitātes), puspatiesība (apgalvojums satur gan patiesu, gan nepatiesu informāciju, daļa faktu ir noklusēta), drīzāk nav taisnība (apgalvojumā ir kripata patiesības, taču nav ņemti vērā būtiski fakti un/vai konteksts, līdz ar to izteikums ir maldinošs vai ārpus konteksta) un nav taisnība (apgalvojums neatbilst patiesībai, tam nav pierādījumu, izteikuma autors neapzināti maldina vai melo). Vērtējumu piešķir vismaz divi redaktori vienojoties. Ja arī jūs redzat apšaubāmu apgalvojumu, sūtiet to mums uz recheck@rebaltica.com Ziedo ar PayPal NEATKARĪGAI ŽURNĀLISTIKAI VAJAG NEATKARĪGU FINANSĒJUMU Ja Jums patīk Re:Baltica darbs, atbalstiet mūs! Konts: LV38RIKO0001060112712 Tagad ziedo arī ar Mobilly! Lai to izdarītu, lietotnes ziedojumu sadaļā atrodiet mūsu zīmolu un sekojiet tālākajām norādēm. VIDEO AKTUĀLI Vai lidojumi ārpus ES valstīm ir droši? Posted on 12. marts, 2021 Lielbritānijā mācības bez maskām neatsāks visi skolēni Posted on 10. marts, 2021 PIERAKSTIES Close Pievienojies Re:Baltica lasītājiem, kas saņem mūsu jaunumus e-pastā. Valoda * Latviski English Grupa PIERAKSTIES Mailigen e-pasta mārketings * Obligātie lauki PĒTĪJUMI #Vēlēšanas2018 Aktuāli BalticMedia2018 Baltieši ieslodzījumā Baltijas mediji pēc krīzes Baltijas spiegi Būvnieki Partijas Iepirkumi Enerģētika Karstie rēķini Krievijas nauda Baltijā KURŠ ĀRSTĒS? Kurš sargās? Latgale Latvijas zelta vīzas Latvijas “veiksmes stāsta” slēptā puse Mazās algas Mūžīgie bērni Netīrā nauda Nevienlīdzīgā izglītība Nākotnes latvieši Politiķu uzraudzība Re:Check STARP CITU Tikumības sardze Latvijā Uzbeki Latvijā Vardarbība ģimenē Veselība Latvijā Viltus ziņas Ķīnas ietekme SEKO MUMS FACEBOOK Facebook TWITTER KONTAKTI Strēlnieku iela 4a, Rīga, LV-1010 rebaltica(at)rebaltica.com MŪSU DRAUGI *** © 2021 The Baltic Center for Investigative Journalism Re:Baltica Webly by Premiumcoding

article_url: https://rebaltica.lv/2020/06/trampam-piedevetie-lemumi-maldinosa-informacija/