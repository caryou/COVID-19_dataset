Hrvatska, Izdvojeno Henry Kissinger je još 2009. godine rekao: Jednom kada stado prihvati obavezno prinudno cijepljenje, igra je završena objavljeno prije 7 danaobjavljeno prije 6 danaPiše Teleskop 8 Poznati bosanskohercegovački novinar i diplomat Zlatko Dizdarević napisao je vrlo zanimljivu kolumnu u kojoj analizira globalne posljedice pandemije koronavirusa, ali i velike geopolitičke igre koje bi se mogle skrivati iza ovog svjetskog zdravstvenog problema. Dovodi u vezu Rockefellera, Kissingera i Billa Gatesa, a spominje i povjesničara i diplomata Georga Kennana kojeg opisuje kao glavnog stratega Hladnog rata. Dizdarevićevu kolumnu, koja je izvorno objavljena na portalu buka, objavljujemo u cijelosti “Da mi je neko prije samo nekoliko mjeseci kazao da može biti zaključanost od svijeta, zabrane izlazaka bilo gdje osim izvan sebe, natjerivanja da se kao vrlina prihvati što se ne smije iz kuće i države, kako nema susreta, raje, kafane, izleta, promocija, knjižara i pijaca, planina i mora – rekao bih mu da je lud. Ali, otkako se, evo, baš to dešava, jedna mi se ranije nedostižna mogućnost, a sada zbilja, pojavila kao blagodat. Eto viška slobodnog vremena koliko ga nikad nije bilo da se zasuču rukavi i uroni u poslove koje smo sami sebi obećavali godinama, a nikada ih nismo uspjeli ni započeti, a kamoli dovršiti. Na red su došle police, vrećice, fascikli, kutije pod krevetom i na ormarima, ladice u koje se godinama trpalo ono što se “ne smije baciti, trebaće…” Požutjeli dokumenti iz drugog života, zahvaljujući karanteni čiji se dani više ne broje, vraćaju u sjećanja zaboravljene ljude, mjesta, činjenice, pokazujući kako je i puno toga što je nekada izgledalo nemoguće postalo moguće. I kako smo za mnogo što će doći imali signale koje smo ignorirali. Isplivavaju neupitni dokumenti u što smo i kome vjerovali, a kome nismo. I gdje smo se, sada se vidi, strašno prevarili, a gdje nismo ni trena. Tko je “ostao”, a tko je nestao kao da ga nikad nije ni bilo. Nebrojeni su zapisi, sada zlata vrijedni dokumenti, onako lično, fotografije, primjerci novina koje smo onda s ogromnim zadovoljstvom i srećom pravili. Kuljaju uspomene koje sada mame osmijeh, pa čuđenja, ponekad nevjericu, ali i tugu. Nepobitno je danas da se život kotrljao kroz dvije različite državne i društvene realnosti, ma kako ih tko nazivao, volio i ne volio. I da je mnogo toga u bivšem svijetu bilo krojeno za ovu realnost. Mimo “papira” koji ovih dana uzvitlavaju emocije povodom spoznaja tko smo i što smo bili, a više nismo, tko nam je bio bitan, pa nije, koga nismo ni primjećivali, a postao nam je blizak, u što su se neki oko nas kleli glasno i javno, a danas sjećanja na te kletve kriju…puno toga otkriva se i povodom svijeta mimo nas. O današnjoj realnosti na planeti koju su iza kulisa modelirali drugačije nego što smo mislili. O zlu koje se proširilo kao virus, donoseći, evo, i ovu karantenu što ga danas živimo i nitko ne zna s kakvim krajem. O raspadu takozvanog međunarodnog poretka koji traje dugo, a svijet to nije prepoznavao. S jednog davnog, lijepog putovanja po Americi, gdje mi je kao mlađanom novinaru bilo omogućeno da vidim puno od onoga što vjerojatno nikada ne bih vidio, nakon cjelodnevnog kopanja po čudesnim arhivama Washingtonske biblioteke, i dokumentima iz povijesti “sile nebeske” – gdje su mi pokazali i najnoviji primjerak sarajevskog “Svijeta” u kojem sam tada radio – dopao mi je ruku i govor Georga F. Kennana iz 1948. godine o planiranju vanjske politike SAD-a… Kennan, diplomata i povjesničar, bio je jedan od stratega hladnog rata. Upamćen je kao otpravnik poslova ambasade SAD u Moskvi 1946. i autor dugog telegrama odatle u kojem je ustvrdio “ekspanzionistički karakter SSSR-a”, na što treba odgovoriti. Na toj je liniji i njegova teorija “zaustavljanja” ugrađena u Trumanovu doktrinu i hladni rat. Dobio sam tada u biblioteci kopiju tog govora s ostalim što me interesiralo o povijesti i vanjske politike Amerike. S mnogim drugim “sjećanjima” s putovanja, pohranjenim pa potisnutim, i ovo je završilo u fascikli na kojoj je pisalo “Put po Americi ’81”. Ovih dana sam otvorio prašnjavu fasciklu i zaustavio se na pasusu iz Kennanovog papira: “Posjedujemo oko 50 % svjetskoga bogatstva, no samo 6,3 % svjetskog stanovništva…Takav položaj nameće zavist i srdžbu drugih. Naš glavni budući zadatak jest – osmisliti sistem odnosa kojima bismo zadržali takvu nejednakost. Da bismo u tome uspjeli, moramo se odreći sentimentalnosti i sanjarenja… Trebamo prestati govoriti o nejasnim i nestvarnim ciljevima poput ljudskih prava, poboljšanja životnih uvjeta i o demokratizaciji. Bliži se dan kada ćemo morati upotrijebiti i otvorene koncepte moći. Ako nas tada ne budu ograničavale idealističke krilatice, tim bolje”. I bilo je što je bilo, Koreja, Vijetnam, Afganistan, Irak…ukupno 13 “njihovih” ratova, stotine tisuća mrtvih, milijuni raseljenih, 14 bilijuna dolara za smrt kao biznis. Uz rezultat u kojem je otimačina cilj, sila pravo, a realnost sve ono što je Kennan kazao o ljudskim pravima, životnim uvjetima tamo gdje im je noga došla, i o demokraciji generalno. Sve je to potvrdio 2017. godine u izuzetnom govoru od samo nekoliko minuta i Oliver Stone (ovih dana govor kao video kruži mobitelima u nas ) naglasivši: “Nije riječ o pojedincu ili partiji, već o sistemu…” I gle čuda, minulih dana uzimajući s razlogom ponovo u ruke knjigu Viliama Engdahla “Uništite Kinu – Što Washington čini da obuzda kineski utjecaj na svijetu” , napisanu 2013. (objavio “Profil” iz Zagreba 2014.), vidim da je baš onaj pasus Georga Kennana objavljen u uvodu kao svojevrsni moto knjige. Eto linije, 1948 – 2013 – 2020… Pedantno i konzistentno. Šuškalo se u međuvremenu po svijetu i o raznim drugim paklenim planovima, zavjerama i prevarama ali bez efekta kod onih što su ovo u svijetu morali da prepoznaju, pa nisu. Čast povijesnim izuzecima koji su htjeli otvorenih očiju trećim putem. “Nova klasa” ih danas omalovažava glasno. U nas posebno. Sila je grabila a tzv. neoliberalni kapitalizam cvjetao je onako kako je to njegovim tvorcima odgovaralo. Sedamdesetih na krilima nobelovca Miltona Fridmana i čileanske ekonomske laboratorije, napisane su himne globalizmu i liberalizmu tržišta. Sjajna Naomi Klein napisala je o tome kultnu knjigu “Doktrina šoka”. Sve što svojevremeno niste znali, a htjeli ste znati o novcu, profitima, pljačkaškom tržištu neoliberalizma i lažnim snovima slobode, bilo je tu. Naomi, ne jedina, je na vrijeme rekla što treba ali svijet nije na vrijeme povjerovao. Kako reče ovih dana dr. Miroslav Radman, zatečen s razlogom što pitaju “znanost” što nam se to događa…Uz sve to što povodom virusa “imaju po bolnicama Švicarska, Amerika, Njemačka, Engleska ili Francuska… stanje im je gore nego u Africi.” A Fridmanovi studenti, “Chicago Boysi”, bili su Pinochetovi savjetnici, a on je dobio 1976. Nobela za ekonomiju. Zapravo za sistem, od Trumana preko Regana do Busha i evo Trumpa čiji je smisao samo uzeti, milom ili silom, i to legalizirati kroz “novi međunarodni poredak” kao prirodno pravo. To smo gledali i navikavali se, uz stvorene mitove o sili kao pravu pred kojima se davno savila kičma. Povratak kutijama ispod kreveta dovodio je svakodnevno do novih otkrića od kojih je bezmalo svako potvrđivalo Radmanovu misao iz intervjua za “Spektar” : Pušteno je tržištu i tehnologiji da misle umjesto nas. Što one nikako ne mogu, jer nemaju ni mozga ni duše, ni razuma ni etike. To ionako više nije u modi…a tržište baš briga za nas… Eto, dalje, iz zaboravljenih spisa i jednog, posebno danas, znakovitog citata moćnog Henryja Kissingera. Riječ je o govoru na Vijeću za eugeniku, 25. veljače 2009. Dakle, pred ljudima koji se bave teorijama i praksom “poboljšavanja ljudske rase”, što se kroz noviju povijest svodilo uglavnom na sterilizaciju građana iz raznih razloga “nepodobnih” najmoćnijima u vladajućim sistemima Zapada. U Americi, dinastija Rockefeller i moćnici poput nobelovca (?!) Kissingera bili su, i danas su viđeniji u tom krugu “tragača za savršenim čovjekom”. Zapis o pomenutom Kissingerovom govoru iz 2009. posebno je zanimljiv danas kada se poveže s aktualnom dramom i korijenima korona virusa. Kissinger je tada kazao: “Jednom kada stado prihvati obavezno prinudno cijepljenje, igra je završena! Tada će prihvatiti bilo što, i prinudnu donaciju krvi ili organa – za opću dobrobit. Kontrolirate um ovaca, i kontrolirat ćete cijelo stado. Proizvođači cjepiva će zarađivati milijarde, a mnogi od vas u ovoj prostoriji danas su investitori. To je ogromna pobjeda. Razrijedit ćemo stado, a pritom će nam oni sami platiti usluge istrebljenja…” Zanimljivo, priča je nastavljena ovih dana. Bill Gates se s Kissingerom, eto kao slučajno tragom ove istine iz govora 2009., a prema informacijama iz SAD-a, založio za masovno cijepljenje i globalnu vladavinu povodom korona virusa. U tekstu objavljenom prije deset dana, 3. travnja, dugovječni kreator temeljnih principa američke vanjske politike Kissinger podvlači tri suštinske točke za akciju: Prvo, poziva na cijepljenje najširih slojeva stanovništva na svijetu. Drugo, Amerika posebno mora se “masovno” cijepiti uz prelazak na digitalno financijski sistem. Treće, svim ovim prigrlit će se svjetski liberalni poredak. Dakle, sve ono gdje su milijarderi i korporacije što vladaju svijetom dobitnici, dirigirajući “politici” domaće zadatke. Uz “sterilizaciju” svega i svih što su izvan ovog sistema. Nekako paralelno s ovim, stižu i vijesti s one strane Atlantika o objavi Billa Gatesa da ostavlja po strani svoj kultni projekt Microsoft i ulazi direktno u poslove sa – cijepljenjem! Oni koji to znaju kažu da je od veljače tržište cjepiva šest puta veće nego prije 20 godina, danas je to više od 35 milijardi dolara i osigurava povrat od 44 dolara za svaki uloženi dolar i to u 94 države s najnižim primanjima na svijetu. Puno toga se o svemu ovome još otkriva tek danas, tragom informacija poznatih još prije deset, dvadeset pa i trideset godina. Uz ostalo, i koliko Svjetska zdravstvena organizacija (WHO) direktno, bezmalo sudbinski zavisi, od Fondacije Gates i “ogranaka” knjiženih na više članova obitelji. Nije čudo što kažu mnogi da je on danas ne samo za WHO nego i za sve iz grupe G20 “kao šef moćne države”. Eto, pa ti čitaj stara dokumenta i povezuj ih – samo zdravom logikom, nikakvim lokalnim političko – piljarskim interesima, s našim mahalskim stranačkim kartelima i njihovim marifetlucima. A sve dođe na svoje. Zato je puno toga jasnije kada se može promatrati s neke realne distance. Ako se distanca preživi. Tako je i s ovim, tko smo danas, što smo, gdje smo i iz kojeg smo svijeta ovamo zabasali. U traženju odgovora na takva pitanja, mjera stvari nam je ova jutrošnja do podneva, kobajagi politička, a zapravo isključivo sitnosopstvenička. Zato nam i određuju sudbine oni što u teškoj aktualnoj krizi kradu statistiku i narod u “nepodobnim” općinama, dijeleći tuđe pare onima od kojih će se tražiti “povrat” za privatne interese sutra, uz izbore. Taj se lopovluk onda u javnosti zove “gaf” a otkrivenog lopovluka kao da nije ni bilo; “Država” se do mizerije dovodi ne htijući ciljano, opet sitno-lopovski, da se dogovori o kreditu MMF-a, sve dok oni nisu naredili kome koliko i kako. A morali su taj kredit utrpati i nama, kao što će sutra i svoj virusno-ekonomski razvaljenoj sirotinji. Svaki građanin će onda plaćati cijeli novi dug MMF-a od 330 milijuna eura, a dobivat će novac utvrđeni miljenici uz uvjet – koliko para, toliko glasova u listopadu. Mafija mora ostati na vlasti, prvo da uzima, drugo da se ništa ne promijeni jer promjena ih vodi u zatvor; Država je evo horor i sa “zdravstvenim sistemom” , civilnim štabovima, domovima zdravlja, spaljivanjem šatorskih karantena uz granicu. “Lideri” zdravstva su izbrukani, ali nema veze. Važno je samo ne dati da progovore oni koji znaju, a mogli bi da su tamo gdje nisu; “Država” su nam i ministarstva koja ne znaju kako omogućiti građanima vlastite zemlje da se s legitimnim pasošima vrate svojoj kući… Zapravo, skockava se novi sistemi za sutra u kojem će sve nove-stare zabrane važiti i kad virus prođe, kao i one nove uz postojeći mentalitet “mojom odlukom, nazad u izolaciju, ovu ili onu.” Sloboda je virus. Kako će sve ovo izgledati nekom drugom tko za desetljeće ili dva bude čitao zapise iz današnjih dana. Dva su rješenja: Ili se potruditi da ti zapisi budu drugačiji, mada je pitanje da li se s nama ovakvima to više može. Ili neće biti nikoga da čita, a svijetom će ispočetka hodati stvorenja koja ne znaju čitati. Pakosnici kažu da bi ova druga varijanta po prirodu bila bolja. Sve skupa, netko se ipak preigrao s ovom izolacijom u globalizaciji koju živimo, pa ostavio još uvijek koliko –toliko normalnim ljudima vremena da se vrate sebi, prisjete što je i kako je bilo pa bi, možda, mogli na tim osuvremenjenim čipovima opet na ljudski put. Greška je u tome što se mnogima omogućilo da u izolaciji ponovo razmišljaju o smislu života, o sebi, društvu i državi. Da čine ono što se ne smije u sretno proizvođenoj sistemskoj retardaciji. I da se u iznenadnoj slobodi izolacije prisjete zaboravljenih upozorenja. Baš kad je “vladarima” dobro krenulo. Uz one što su sve promatrali šutke, na leđima, uz sve četiri uvis. I tako glasali opet i ponovo i opet”, piše Zlatko Dizdarević. Foto: Terje Bendiksby/EPA/Hina Facebook Comments Facebook1,835 Twitter LinkedIn WhatsApp Viber Email Share

article_url: https://archive.li/AG9TM