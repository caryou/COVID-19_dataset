Koronavirus nije stigao u region: Dio drugi Portal BH Dijaspora objavio je članak u čijem naslovu se tvrdi da je koronavirus stigao u region, uprkos tome što takve tvrdnje nisu potvrđene. Ocijenjeni članci BH dijaspora Dezinformacija; Klikbejt; Svjetlo-dunjaluka Dezinformacija; Klikbejt; Novi horizonti Dezinformacija; Klikbejt; Islamski-portal Dezinformacija; Klikbejt; USN Dezinformacija; Klikbejt; Prvu analizu o tvrdnjama da je “koronavirus zabilježen u regiji”, što nije tačno, objavili smo krajem januara. Analizu možete pročitati na ovome linku. Širenje panike na ovaj način i dalje se koristi od strane portala koji tako pokušavaju doći do klikova. BH Dijaspora 2. februara 2020. godine nastavila je trend klikbejta o koronavirusu, kada je objavljen članak sa naslovom koji tvrdi da je “koronavirus stigao u region”: KORONA VIRUS STIGAO U REGION: Muškarac u izolaciji u osječkoj bolnici Nakon objave ovog članka, isti tekst, sa istim naslovom prenijeli su portali Svjetlo dunjaluka, Novi horizonti i Islamski portal, dok je portal USN prenio isti tekst uz izmijenjeni naslov: Koronavirus na pragu BiH Članak donosi vijest o osječkom pacijentu koji je bio u izolaciji zbog sumnje da je zaražen koronavirusom. Iako naslov sugeriše da postoji pacijent u regionu zaražen koronavirusom, tekst donosi drugačiju informaciju: U bolnici u Osijeku nalazi se muškarac koji je u izolaciji, a na njemu se provode testiranja na koronavirus. Kako saznaje Dnevnik.hr u osječkom KBC-u u izolaciji se nalazi muškarac kojemu je prvi nalaz screeninga na koronavirus bio pozitivan. Drugi test je bio negativan pa se sada čekaju rezultati još jednog, dodatnog testiranja kako bi liječnici sa sigurnošću znali radi li se o koronavirusu ili ne. Iako se u naslovu tvrdi da je virus stigao u regiju, u članku se ipak navodi kako je tek rezultat prvog testiranja bio pozitivan, dok se čekaju rezultati drugog, ponovljenog testiranja. Portal BH Dijaspora članak je prenio sa portala Klix, koji je pod naslovom “Muškarac u izolaciji u osječkoj bolnici, sumnja se na koronavirus” objavljen 2. februara 2020. godine. Izvor za članak kojeg je napisao Klix bile su informacije objavljene na portalu Dnevnik. Istog dana kada je BH Dijaspora u svom naslovu ustvrdila da je pacijent iz Osijeka zaražen koronavirusom, prof. dr. sc. Alemka Markotić, direktorica Klinike za infektivne bolesti “Dr. Fran Mihaljević” u koju su poslani nalazi pacijenta, potvrdila je za HRT Vijesti da pacijent nije obolio od koronavirusa. Jučer i danas radili smo uzorke krvi i gornjih dišnih putova, u jednom testu nešto od tih uzoraka bio je blago pozitivan a drugi, kojeg smatramo potvrdnim, je bio kompletno negativan i jučer i danas. Istu informaciju prenio je i Aljazeera Balkans, uz to napominjući da zemlje Zapadnog Balkana nisu na listi država u kojima su potvrđeni slučajevi koronavirusa. Zbog toga što slučaj koronavirusa nije “stigao u regiju”, članak BH Dijaspore ocjenjujemo kao dezinformaciju. Također, obzirom da naslov nije u skladu sa tekstom, odnosno zato što naslov i članak donose drugačije informacije, članak dobija i ocjenu klikbejt. Iste ocjene dobijaju i svi članci portala koji su prenijeli članak sa identičnom opremom. (raskrinkavanje.ba) Pogledajte originalni članak Objavljeno: 2020-02-02 KORONA VIRUS STIGAO U REGION: Muškarac u izolaciji u osječkoj bolnici Klikbejt Dezinformacija Izvor: BH dijaspora Objavljeno: 2020-02-02 KORONA VIRUS STIGAO U REGION: Muškarac u izolaciji u osječkoj bolnici Klikbejt Dezinformacija Izvor: Svjetlo-dunjaluka Objavljeno: 2020-02-02 KORONA VIRUS STIGAO U REGION: MUŠKARAC U IZOLACIJI U OSJEČKOJ BOLNICI Klikbejt Dezinformacija Izvor: Novi horizonti Objavljeno: 2020-02-02 KORONA VIRUS STIGAO U REGION: Muškarac u izolaciji u osječkoj bolnici | Klikbejt Dezinformacija Izvor: Islamski-portal Objavljeno: 2020-02-02 Koronavirus na pragu BiH Klikbejt Dezinformacija Izvor: USN Autorica: Amina Čeliković Objavljeno: 07. 02. 2020 | Zadnji put osvježeno: prije 10 mjeseci Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Lažna vijest Nova QAnon priča: Nikakvo zlato nije zaplijenjeno u Vatikanu i vraćeno u “američku blagajnu” Na društvenim mrežama su se pojavile fotografije koje navodno prikazuju zla... Lažna vijest Prenošenje lažnih vijesti Manipulisanje činjenicama Teorija zavjere 19.03.2021 Lažna vijest Unutarnja upotreba vodikovog peroksida neće ubiti ni viruse ni ćelije raka, ali može izazvati zdravstvene probleme Internetom se dijele pseudonaučni “savjeti” ruskog doktora Ivana Petroviča... Lažna vijest Prenošenje lažnih vijesti Pseudonauka Teorija zavjere 19.03.2021 Prenošenje lažnih vijesti Dezinformatori u bijelim mantilima: Slučaj doktora Račića U jeku imunizacije protiv bolesti Covid-19, jedinog izglednog rješenja za i... Prenošenje lažnih vijesti Manipulisanje činjenicama Pseudonauka 19.03.2021

article_url: https://raskrinkavanje.ba/analiza/koronavirus-nije-stigao-u-region-dio-drugi