Srbija osma u Evropi po broju testiranih na milion Predsednik Srbije o testiranju na korona virus. (TV Happy, 7. 5. 2020. godine) 15. 5. 2020. Teme / Ocene: Neistina Akter: Aleksandar Vučić Sve izjave aktera (627) “Kao što vidite, mi danas, proporcionalno broju stanovnika, mislim da smo osmi u Evropi i stizaćemo ih i stići ćemo do petog mesta u Evropi, jer ćemo još više da testiramo. I antitela ćemo da radimo i sve.” Od početka pandemije korona virusa, u Srbiji je više puta najavljivan početak “masovnog testiranja”, odnosno “kontra-napada” na virus, po ugledu na kineski model. Tako je predsednik države Aleksandar Vučić još 23. marta najavio da Srbija “u roku od 48 časova kreće u masovno testiranje” i, kako je istakao, “menja pristup iz defanzivnog u ofanizivni”. Kon: Ovo je čista istina, pa neka boli koga boli Međutim, da je u sprovođenju ovog plana negde zapelo, ubrzo su pokazali podaci sa sajta worldmeters, koji upoređuje zvanične podatke i statistiku vezanu za pandemiju korona virusa na osnovu zvaničnih podataka država. Naime, Srbija je početkom aprila ove godine, po broju testiranih stanovnika na jedan milion, bila testirala manje građana od većine susednih zemalja. Kada je reč o Evropi, Srbija se nalazila na samom začelju liste po broju testiranih na jedan milion. O svemu ovome je Istinomer već pisao, a na jednoj od redovnih konferencija za medije, epidemiolog Predrag Kon nam je objasnio da se zastoj u testiranju desio zbog kadrovskih problema, kao i zbog „loše procene rukovodioca laboratorija da mogu više nego što zaista mogu”. Predsednik Vučić je u nedavnom televizijskom gostovanju u emisiji “Ćirilica” ponovo izjavio da je Srbija krenula u “veliko testiranje”, i pohvalio se podatkom da se sada nalazimo na “osmom mestu u Evropi po broju testiranih proropcionalno broju stanovnika”, odnosno broju testiranih na jedan milion. Imamo dovoljno testova za korona virus Međutim, trenutni podaci sa sajta worldmeters pokazuju drugačije. Foto: Printscreen/Worldmeters Naime, kada govorimo o Evropi, Srbija se po broju testiranih na jedan milion trenutno nalazi tek na 32. mestu, sa urađenih 19,295 testova i nije ni blizu visokoj osmoj poziciji. Testova za virus korona ima sasvim dovoljno Na osmom mestu se nalazi Danska sa urađenih 63,716 testova na milion stanovnika. Zato za izjavu da se “proporcionalno broju stanovnika Srbija nalazi na osmom mestu”, predsedniku Istinomer daje ocenu – „neistina“. Srbija je, pak, u proteklih mesec dana uspela da uradi više testova na milion stanovnika od većine susednih zemalja za kojima je zaostajala početkom aprila. Među njima su BiH, Crna Gora, Hrvatska, Rumunija, Mađarska, Severna Makedonija i Bugarska. *Istinomer je deo CoronaVirusFacts alijanse koju čini više od 100 fektčeking medija koji se bore protiv dezinformacija u vezi sa pandemijom COVID-19. Više o radu alijanse pročitajte ovde. Naslovna fotograifja: FoNet/Predsedništvo Srbije Tamara Tančić Aleksandar Vučić Evropa testiranje covid-19 korona virus Predrag Kon

article_url: https://www.istinomer.rs/izjava/srbija-osma-u-evropi-po-broju-testiranih-na-milion/