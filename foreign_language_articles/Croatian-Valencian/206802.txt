Ne, ovo nije dokaz da je Covid-19 biološko oružje američke vojske  20 travnja, 2020  P.V. Društvenim mrežama kruži montirana fotografija kojom se promovira teorija zavjere da je novi koronavirus SARS-CoV-2 umjetno stvoren kao biološko oružje. Primjer jedne takve objave arhiviran je ovdje, a fotografiju o kojoj se radi možete u cijelosti vidjeti u nastavku. Porukom “ovu sliku masovno briše fb” pokušava se sugerirati da je u tijeku američka zavjera koju Facebook pokušava zataškati. Naime, na kapsuli prikazanoj na fotografiji piše “Protokol za istrebljenje Covid-19”, a ispod toga stoji “američka vojska” i “destinacija Italija”. Talijanski fact-checkeri već su utvrdili da se radi o dezinformaciji (ovdje, ovdje i ovdje). Analiza fotografije pokazala je da je digitalnom intervencijom u fotografiju prepravljen natpis na prikazanoj kapsuli. Imate prijedloge, pohvale ili kritike? Uočili ste neku izjavu za koju vjerujete da bi je Faktograf trebao obraditi? Želite nas upozoriti na neodgovorno ponašanje političara? Pišite nam na info@faktograf.hr ili nas kontaktirajte putem Twittera ili Facebooka. kShare203 NTweet Iz kategorije Provjera točnosti Ne, Drago Prgomet (rođen 1965.) nije rekao da mu je otac ubijen na Bleiburgu Netočno je da su sudovi priznali kako cjepivo uzrokuje autizam

article_url: https://archive.vn/6VlPz