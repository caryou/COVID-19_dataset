Srbija imala krizni štab kad još niko nije Pulmolog dr Branimir Nestorović o kriznom štabu. (Happy, 6. 4. 2020. godine) 13. 4. 2020. Teme / Ocene: Istinitost, Neistina Akter: Branimir Nestorović Sve izjave aktera (6) “Mi smo prvi sastanak Kriznog štaba imali u februaru, kada još niko nije imao krizni štab i proverio sam taj podatak, predsednik je rekao da nas čeka nešto strašno, a ja sam bio žrtveni jarac.” https://www.istinomer.rs/izjava/srbija-imala-krizni-stab-kad-jos-niko-nije/ 2020-04-13 1 5 0 Neistina Istinomer 2020-04-06 Branimir Nestorović Branimir Nestorović Pulmolog dr Branimir Nestorović, gostujući u emisiji “Ćirilica” na Happy televiziji rekao je da je Srbija imala Krizni štab za borbu protiv COVID-19 kada “niko nije imao krizni štab”, navodeći da je prvi sastanak tog štaba održan u februaru. Međutim, na samom sajtu Vlade Srbije, navodi se da je Krizni štab za suzbijanje COVID-19 obrazovan 13. marta. “Vlada Republike Srbije donela je na današnjoj sednici niz novih mera koje su usmerene na suzbijanje i sprečavanje širenja koronavirusa u našoj zemlji.” Na pomenutoj sednici je obrazovan i Krizni štab za otklanjanje nastalih i sprečavanje mogućih štetnih posledica zarazne bolesti COVID-19 po privredu. Tako, nije moguće da je Krizni štab imao prvi sastanak u februaru, ako je osnovan u martu. Podsećamo, 26. februara je održana konferencija za novinare o korona virusu kojoj je prisustvovao i Nestorović. A šta je zapravo rečeno tog 26. februara, Istinomer je već pisao OVDE. Nestorović, dalje, kaže da je Srbija imala Krizni štab kada ga još “niko nije imao”. Proverili smo da li je zaista tako. Hrvatska Naime, već u susednoj Hrvatskoj, o osnivanju kriznog štaba govorilo se još u januaru. Na zvaničnom sajtu Vlade Hrvatske 31. januara je objavljeno da je Krizni štab Ministarstva zdravlja podigao mere Svaki građanin Južne Koreje plaća test na korona virus pripravnosti zbog epidemije, i da je predloženo osnivanje Nacionalnog kriznog štaba kako bi se koordinisale sve službe u slučaju pojave virusa. Krajem februara uspostavljena je zajednička koordinacija i saradnja između Ravnateljstva civilne zaštite MUP-a, Ministarstva zdravstva i Ministarstva spoljnih poslova. A prvi slučaj zaraze virusom korona u Hrvatskoj zabeležen je 25. februara, i od tada krizom upravlja Štab civilne zaštite, specijalni tim koji vode ministri zdravstvene zaštite i unutrašnjih poslova i dva vodeća hrvatska epidemiologa. Albanija Radna grupa eksperata za korona virus, odnosno krizni štab u Albaniji je osnovan 13. februara, navodi se na sajtu Ministarstva zdravlja. Premijer Albanije, Edi Rama je 18. marta imenovao “državnog ministra za korona virus” Arbena Ahmetaja. A prvi slučajevi zaraze zabeleženi su 9. Marta. Litvanija Litvanija ima stalnu Grupu za vanredne situacije, koja je sada operativni krizni štab. Od 26. februara vodi ga ministar zdravlja. A od 25. marta deluje i Odbor COVID-19 koji je osnovala Vlada, i vodi je premijer. Severna Makedonija I Severna Makedonija je još u februaru reagovala na pojavu korona virusa. Vlada Severne Makedonije je tada formirala Koordinaciono telo za prikupljanje i razmenu informacija o primeni mera za sprečavanje epidemije, za rano otkrivanje, sprečavanje širenja i eliminaciju infekcije korona virusom (Koordinativnoto telo zaiia sproveduvanje na merkite za sprečuvanje na pojavata, ranoto otkrivanje, sprečuvanje na širenjeto i suzbivanjeto na koronavirus infekcijata). Ovo telo su činili predstavnici Vlade i predstavnici Odbora za infektivne bolesti – stalnog organa u okviru Ministarstva zdravlja. Koordinaciono telo održalo je sastanak 4. marta kojem su prisustvovali premijer i ministar zdravlja. Vlada je, zatim, 14. marta raspravljala o Akcionom planu za Generalštab za prevenciju i upravljanje izbijanjem i širenjem koronavirusa COVID-19. Tada je Vlada zvanično formirala i drugo telo – Glavni štab za upravljanje krizom (Glaven koordinatni krizen štab) na čelu sa premijerom. Dakle, iako je pomenuto Koordinaciono telo formirano još u februaru, Krizni štab postoji zvanično od 14. marta. Inače, prvi slučaj zaraze zabeležen je 26. februara. *Da li je Vučić govorio da nas čeka „ozbiljna i teška kriza“? *(Pre)slobodne tvrdnje jednog pulmologa Austrija Pre Srbije je krizni štab imala i Austrija. U Austriji od 1. marta Ministarstvo zdravlja i socijalnih pitanja vodi radnu grupu za korona virus (Task Force Corona). Inače, u ovoj zemlji od 1986. godine postoji stalni Tim za reagovanje na krizne situacije u okviru Ministarstva unutrašnjih poslova (Staatliches Krisen-Katastrophenmanagement, SKKM). Tim se sada bavi virusom korona. Prvi slučajevi zaraze zabeleženi su 25. februara. *Imamo dovoljno testova za korona virus *Broj respiratora državna tajna u svim zemljama Kosovo Vlada Kosova je Tim za borbu protiv COVID-19 formirala 12. marta. Dakle, dan ranije nego što je to uradila Srbija.Prvi slučajevi zaraze zabeleženi su 13. marta. Španija Od 2004. godine Španija ima stalni Koordinacioni centar za zdravstvena upozorenja i hitne slučajeve (Centro de Coordinación de Alertas y Emergencias Sanitarias) koji upravlja krizama. Samim tim, Centar se bavi i korona virusom. Naučni odbor COVID-19 koji čini šest prestižnih tehničara, na čelu sa direktorom Koordinacionog centra oformljen je 21. marta. Španija uvela celodnevnu zabranu kretanja građana Dakle, iako Španija ima stalno telo za upravljanje krizama, opet je posebno telo koje se bavi korona virusom oformljeno nakon što je oformljen Krizni štab u Srbiji. Podsetimo, u Španiji je prvi slučaj zaraze zabeležen 31.januara. Dakle, najpre nije tačno da je Srbija imala krizni štab još u februaru, jer je on oformljen tek 13. marta. Nije tačno ni da je Srbija imala krizni štab kada ga “još niko nije imao”, jer su oformljeni samo u Hrvatskoj i Albaniji oformljeni ranije. U Austriji ovakvo telo postoji od početka marta, dok na Kosovu od 12. marta. Takođe, neke od država, poput Španije, imaju stalna Koordinaciona tela za krizne situacije. Zbog svega navedenog, pulmolog Branimir Nestorović od Istinomera dobija ocenu – neistina. *Istinomer je deo CoronaVirusFacts alijanse koju čini više od 100 fektčeking medija koji se bore protiv dezinformacija u vezi sa pandemijom COVID-19. Više o radu alijanse pročitajte ovde. Naslovna fotografija: FoNet/Zoran Mrđa Miljana Miletić korona virus Branimir Nestorović Krizni štab

article_url: https://www.istinomer.rs/izjava/srbija-imala-krizni-stab-kad-jos-niko-nije/