BIH KERLA ZA HAYAT: KONAKOVIĆ SE VIŠE BRINUO O TOME ŠTA RADE BAKIR I SEBIJA, NEGO O NARODU Od Edina Bakić - 06/03/2020 18:08 A na imenovanje nove vlade čekalo se, čini se, nikad duže, od formiranja nove skupštinske većine. Posljednjih mjeseci se o procedurama, pravilnicima i pečatu pričalo više nego o bilo kojem stvarnom problemu građana. Hayat Piše: Edina Bakić U skupštinskim klupama, nekad javno, nekad iza kulisa, padale su teške riječi, dešavale se velike stvari, pokušavalo se trgovati utjecajem i čašću. Neke od tih događaja, sudeći prema njenim objavama, na svojoj koži osjetila je zastupnica u Skupštini Kantona Sarajevo, naša gošća u emisiji „Dobar dan BiH“ danas je bila Bibija Kerla. Izglasan je novi sastav vlade. Trajalo je zaista dugo, čini se, nikad duže – zašto je bilo tako teško oboriti vladu, a onda i formirati novu, iako odavno postoji nova skupštinska većina? Zato što je stvoren mit da je prethodna bila najbolja, što ja ne mogu da potvrdim. Oni koji su trebali da daju mišljenje šutili su, a oni su se trudili da ostanu što duže. I prije su padale Vlade i nisu se cirkusi pravili. Znači li to da nisu dobro radili? Ne kažem da nisu dobro radili, nego nisu radili koliko treba. Najbolje to potvrđuje budžet KS, pare su otišle tamo gdje ne bi trebalo da odu, to će utvrditi i Tužilaštvo. Na posljednjoj sjednici Skupštine vaš skupštinski kolega Damir Nikšić kazao je da ste mu prijetili. Jeste li? Znate šta Damir Nikšić pored svojih zadataka ima društvene reže gdje sve objavljuje. Ovo posljednje što je rekao mislim da nema dokaza, samo sam se okrenula i pogledala ga, pa ako je to prijetnja…. Hayat Šta očekujete od nove Vlade Kantona? Vjerujete li da ste izabrali bolji saziv od prethodnog? Možda prošla Vlada nije imala vremena da uradi ponešto, ali nadam se da će ovi bolje raditi, jer su prethodni na dosta toga zatvarali oči. Sjećam se da je Forto rekao: „dali ne dali povećanje plaća zdravstvenim radnicima oni neće glasati za nas“, i što će nam takav premijer i Vlada. Zato i danas dan štrajk traje, a posljedice snose pacijenti, zato nam je to prioritet. Onda tu je i transfezala, jer je saobraćaj veliki problem u Sarajevu. Nabavljani su neki autobusi i trolejbusi, a koliko je para otišlo u vlastite džepove neću da govorim. Objavili ste jednom prilikom da ćete, kad dođe vrijeme, sve što znaju i drugi, a o tome šute, reći na televiziji. Bilo je to nakon izlaska zastupnice Duraković iz SBB-a i poruke koju vam je poslala. Je li došlo vrijeme? O čemu je riječ? Imam veliki broj pratilaca na Facebooku, a ono što mi je Jasna Duraković poručila je bio zadnji pokušaj pridobijanja mene na svoju stranu. Bibija Kerla ima svoju partiju i ne želim na njihovu stranu. O čemu svi šute, a Vi želite da govorite? Još nije došlo vrijeme za to, a vi ćete biti prvi koji će to znati. Nudili su vam novac da promijenite stranku. O tom vašem statusu je i Kantonalno tužilaštvo pokrenulo istražne radnje. Ko vam je nudio novac, šta su tražili zauzvrat? Znate šta 2015. godine mi smo imali 7 zastupnika i svi su otišli iz stranke samo je Bibija ostala, e za mene su oni papci a ne ja. Što se tiče zadnjih pokušaja, to je bilo u smislu da sam heroj, čovjek, moralna osoba koja će napraviti dobre stvari u KS. S obzirom da je Demokratska fronta donijela drugačiju odluku ja sam ostala s njima, i potpisali smo famoznu Vladu. Zbog toga su od mene napravili sve ono što ne valja. Čak su me pokušavali na sentimetalni način pridobiti, spominjali su i moje roditelje, kako bi probali da me pridobiju na bilo koji način. Zadnjih dana to više nije bila šestorka koja se slaže nego koja se svađa, pa sam se ja pitala: „šta mi radimo, i šta je svrha svega toga“? Zašto je bilo tako? Dino Konaković je obećavao puno toga, bavio se SDA i Sebijom, Bakirom,a ne Kantonom Sarajevo i narodom. On zna da priča i kritikuje, ali… On je rekao da sam ja opozicija ja bih vas satro, ni on sam nije bio zadovoljan radom šestorke. Vjerovatno zbog toga što budžet nije bio raspodijeljen kako treba. Čini se da su se u procesu formiranja nove vlasti u Kantonu iza kulisa događale krupne stvari, a žene su bile prva meta različitih pritisaka, nekako se to može iščitati i iz vašeg odgovora zastupnici Duraković. Šta ste sve trpjeli u tom periodu? Vjerovatno su osjetili da su žene slabije, i pokušavali su da nas pridobiju. Žao mi je što su pridobili Jasnu jer je jako poštujem. Njihov podmukli način vođenja politike u KS najviše sam ja osjetila. Sve je krenulo negativno prema meni kada sam tražila pauzu za ručak jer sam bila gladna. Hayat Snažna ste i odlučna žena, prava sportistkinja – nisu vas pokolebali ni zdravstveni problemi koje ste imali. Šta je bila motivacija da istrajete? Znate šta ja sam se bavila s četiri različita sporta, i bila sam u reprezentaciji BiH ali i Jugoslavije, zato što volim ovu zemlju odlučila sam da se bavim politikom. Vjerujete li da je nova većina u Skupštini stabilna? Pa ja mislim da jeste, ovih 18, a uskoro bi moglo biti i 19, 20 zastupnika dobro će raditi. Kruže priče da bi još neki zastupnici mogli postati zeleni. Mnogo političkih rasprava obilježilo je protekli period u Skupštini, građani očekuju konkretne poteze od kojih će i oni imati korist. Mogu li se tome nadati, sad kad Kanton ima novu Vladu? Nadam se da ćemo vrlo brzo riješiti štrajk u KS, kao i zagađenost, saobraćaj, deponiju… Nadam se da će Sarajevo konačno prodisati, i da će stanovnici reći da ima bolji Vlada od prethodne. Koliko Kanton može pomoći u prevazilaženju dva globalna problema, koronavirusa i migrantske krize, i na koji način konkretno? Krizni štab zasjeda redovno, i zasad se dobro nose sa svim što se dešava. Moja preporuka građanima je da se pridržavaju uputa. Video pogledajte OVDJE. TAGOVI Bibija Kerla izdvojeno krizni štab ks sccwall Vlada KS Facebook Twitter WhatsApp Email Viber Hayat pratite putem aplikacija za iPhone/iPad & Android uređaje, a sve naše kanale gledajte UŽIVO putem servisa GLEDAJ Hayat na aplikacijama i portalu. Sve propuštene emisije i najbolje serije unaprijed gledajte u videoteci ‘Hayat PLAY’. Ukoliko smatrate da sadržaj objavljen na portalu hayat.ba krši vaše autorsko, lično ili drugo pravo ili interes, možete zahtijevati objavu odgovora ili ispravke. Slučaj će biti u najkraćem roku razmotren, a sporni sadržaji biće uklonjeni ili ispravljeni odmah po eventualnom ustanovljavanju istinitosti sadržaja žalbe. Sve pritužbe kao i prigovore možete slati na e-mail adresu digitala@hayat.ba. Materijal poslat na ovu e-mail adresu će se smatrati pravovaljanim. Svi drugi oblici prigovora neće se smatrati relevantnim i portal hayat.ba nema obavezu postupiti po istim. Edina Bakić

article_url: https://web.archive.org/web/20200308100806/https://hayat.ba/kerla-za-hayat-fortina-vlada-podmuklo-je-vodila-politiku-u-kantonu-sarajevo-zato-nisam-izabrala-njihovu-stranu/126986/