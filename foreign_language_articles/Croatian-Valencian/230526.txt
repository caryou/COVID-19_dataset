Naslovna / Vesti / Svet 23   29/01/20 | 10:56 ≫ 15:25 Prvi Srbin oboleo od koronavirusa: Sredovečni muškarac u karantinu u Indiji, u bolnici i majka i sin 29/01/20 | 10:56 ≫ 15:25 Sredovečni državljanin Srbije ima simptome virusa 23   Foto ilustracija: Telegraf/Shutterstock Srpski državljanin stavljen je u karantin u utorak u Goi u Indiji, zbog sumnje da je zaražen koronavirusom. Neimenovani Srbin, za kojeg je samo navedeno da je muškarac srednjih godina, nedavno je u Indiju doputovao iz Kine, javlja agencija IANS. On je u Indiju stigao prošle nedelje, a kako navode indijski mediji, u Kini je boravio u gradu koji se nalazi na 750 kilometara od Vuhana, koji je epicentar epidemije opasnog virusa. - Pokazuje simptome koronavirusa, poput suvog i bolnog grla. On je bio u kineskom gradu koji je udaljen oko 750 kilometara od Vuhana, i pratimo njegovo stanje. Uzeti su svi neophodni uzorci za analizu - saopštili su indijski zvaničnici. Izvori iz tamošnjeg Ministarstva zdravlja su saopštili da su do informacija o putovanju srpskog državljanina u Kinu dobili na osnovu podataka prikupljenih iz centralnog odeljenja za imigraciju, koji vodi evidenciju o međunarodnim dolascima u zemlju, piše The Indian Express. - Srpski državljanin je stigao u Gou preko Delhija. On je dođao na Kankonu (plažu na jugu države Goa). Centralna vlada nas je obavestila o njegovom dolasku, a kako je pokazivao simptome virusa, odmah je stavljen u karantin - rekao je Višvajit Rane, ministar zdravlja države Goa. U karantinu još dve osobe Kako javljaju indijski mediji, u Madja Pradešu u karantinu su dve osobe, student medicine koji je nedavno doputovao iz Vuhana i njegova majka. Oni su hospitalizovani u državnoj bolnici u Ujanu u ponedeljak zbog sumnje da su oboleli od koronavirusa. Podsetimo, do sada je od opasnog koronavirusa stradalo više od 130 osoba, a zaraženo je oko 6.000 ljudi. U poslednja 24 sata registrovana su i tri nova slučaja u Nemačkoj, čime je broj zaraženih porastao na 8, a prvi slučajevi zabeležen je i u Ujedinjim Arapskim Emiratima. Video: 2 simptoma koja mogu ukazati na to da ste oboleli od koronavirusa, a ne od sezonskog gripa (I. N.) Priče za vas (UŽIVO) Koronavirus odneo 132 života, prvi slučaj zabeležen u UAE, novi zaraženi u Nemačkoj Kinesko čudo: Rekordno brzo završili bolnicu za koronavirus, za 48 sati sredili unutrašnjost objekta Britiš ervejz otkazao sve letove za Kinu zbog koronavirusa: Sigurnost putnika i osoblja prioritet Teme goa Indija karantin Koronavirus Srbin Zaražen

article_url: https://web.archive.org/web/20200130113954/https://www.telegraf.rs/vesti/svet/3148091-prvi-srbin-oboleo-od-koronavirusa-simptomi-otkriveni-kod-sredovecnog-muskarca