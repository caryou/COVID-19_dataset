Ne, ovo nije “matična ploča koja se ugrađuje u 5G baznu stanicu” Na društvenoj mreži Facebook učestalo se dijeli fotografija koja navodno prikazuje matičnu ploču koja se ugrađuje u 5G baznu stanicu. Na fotografiji se zapravo vidi dio stare opreme za TV na koji je dopisana oznaka COV-19. Ocijenjeni članci Facebook profili i stranice Lažna vijest; Facebook profili i stranice Prenošenje lažnih vijesti; Facebook profili i stranice Prenošenje lažnih vijesti; Na društvenoj mreži Facebook se na različitim privatnim profilima i grupama dijeli fotografija sa opisom: Maticna ploca,koja se ugradjuje u 5G baznu stanicu! Ovo je oznaka ,cisto da ne bude samo teorija zavere,nego je sve jedna velika zavera COVID-19 ! A vi nosite maske i rukavice,da ako vam pomognu u tim supljim glavama,da slucajno ne pokupite virus! Hvala coveku koji je ovo uslikao i poslao! Uz sva ograničenja, poput postavki privatnosti, prvo pojavljivanje navedenog teksta i fotografije pronašli smo na Facebook profilu Predrag Bajic, gdje je objavljena 14. maja 2020. godine. Do trenutka objavljivanja ove analize, ta je fotografija podijeljena 4.000 puta. Potom je isti sadržaj objavila Facebook stranica Svega po nesto dok je Facebook stranica Sloboda narodu podijelila objavu sa profila Predrag Bajic. Objavu su različiti Facebook korisnici dijelili i u grupama Lečenje prirodnim putem, Chemtrails report Serbia, Radio Srpska Dijaspora-Chicago, muzika, desavanja Srba u svetu, Qanon Europa“- #wwg1wga, Borba protiv okupacije, te Brat do brata složno iz inata. Šta su činjenice? Američki fact checking portal Snopes se u analizi objavljenoj 19. maja bavio ovom temom. U svojoj analizi, Snopes piše da se u maju ove godine na društvenim mrežama pojavio video u kome osoba navodno otkriva da je riječ “COV-19” ispisana na dijelu “opreme za 5G tehnologiju”. Snopes je ustanovio da se na navedenom snimku pojavljuje oznaka kompanije Hannstar, koja ne proizvodi nikakvu “opremu za 5G”. Radi se o dijelu stare opreme za televizore, koji je iskorišten za širenje već rasprostranjenih teorija zavjere o vezi između 5G (tehnologije) i COVID-19. Hannstar ne proizvodi opremu za 5G (tehnologiju). Hannstar je firma čije je sjedište u Tajvanu koji proizvodi opremu za televizore i monitore za kompjutere. Kontaktirali smo Hannstar kako bi nam pomogli da utvrdimo šta tačno predstavlja ovaj specifični dio opreme. Čim budemo raspolagali tom informacijom, ažurirat ćemo ovaj članak. Snopes se poziva i na analizu koju je 15. maja objavio Reuters,sa informacijama kompanije Virgin Media, koja je pružala uslugu kablovske televizije i u sklopu toga prodavala i setove sa televizorima. Sa tih setova je i skinuta pločica vidljiva na snimku, dok je oznaka COV-19 naprosto dopisana. Reuters je izvjestio da je ova pločica sklopa uzeta sa starog seta upravljačke kutije televizora za kablovsku televiziju Virgin Media. Glasnogovornik Virgin Media je potvrdio za ovaj medij otkud je ova pločica sklopa, izjavivši: To je pločica sa vrlo starog seta upravljačke kutije i koji nikada nije imao izrađenu nijednu komponentu bilo kojeg dijela na kojemu je urezano/nalijepljeno/otisnuto ili bilo što drugo oznakom COV 19. Nema apsolutno nikakve veze sa bilo kakvom mobilnom infrastrukturom, uključujući i onu koja se odnosi na 5G (tehnologiju). Pored toga što je riječ Hannstar vidljiva na ovom uređaju i glasnogovornik Virgin Media je prepoznao ovaj predmet kao pločicu sklopa starog televizora, ova pločica također sadrži priključke koji su vezani za televizore, a ne za mobilnu tehnologiju, poput SCART utikača, 21-pinski priključak za spajanje dijelova za audiovizualnu opremu. Iz navedenog je jasno da na fotografiji nije “matična ploča koja se ugrađuje u baznu 5G stanicu” nego je na komad stare TV opreme neko naprosto dopisao oznaku COV-19 te je predstavio na navedeni način. Objavu na Facebook profilu korisnika Predrag Bajic ocjenjujemo kao lažnu vijest, dok ostale objave na Facebook stranicama ocjenjujemo kao prenošenje lažne vijesti. (Raskrinkavanje.ba) Pogledajte originalni članak Objavljeno: 2020-05-14 Predrag Bajic Lažna vijest Izvor: Facebook profili i stranice Objavljeno: 2020-05-16 Svega po nesto Prenošenje lažnih vijesti Izvor: Facebook profili i stranice Objavljeno: 2020-05-18 Sloboda narodu Prenošenje lažnih vijesti Izvor: Facebook profili i stranice Autor: Mladen Lakić Objavljeno: 22. 05. 2020 | Zadnji put osvježeno: prije 9 mjeseci Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Lažna vijest Ne, ni ovog puta nema nikakvog “strašnog otkrića” o vakcinama Dokumentacija vakcina protiv Covid-19 dijeli se po društvenim mrežama uz ma... Lažna vijest Manipulisanje činjenicama 18.03.2021 Lažna vijest Osobe koje su primile vakcinu protiv Covid-19 mogu donirati krv Društvenim mrežama proširila se tvrdnja da vakcinisani ne smiju biti davaoc... Lažna vijest Prenošenje lažnih vijesti 18.03.2021 Lažna vijest Međunarodni dan žena iskorišten za lažne nagradne igre na Facebooku Objavljivanje lažnih nagradnih igara na Facebooku često je korištena taktik... Lažna vijest 17.03.2021

article_url: https://raskrinkavanje.ba/analiza/ne-ovo-nije-maticna-ploca-koja-se-ugraduje-u-5g-baznu-stanicu