Događaji Telekomunikacije 5g koronavirus covid-19 zračenje teorija zavjere Paljenje 5G stanica zbog sulude teorije zavjere i druge slične nebuloze Krizna vremena idealan su rasadnik za teorije zavjere, pa je tako aktualna ona prema kojoj su 5G mreže dovele do nastanka koronavirusa, a na koju ni Hrvati nisu potpuno imuni Sandro Vrbanus nedjelja, 5. travnja 2020. u 17:50 Facebook Twitter LinkedIn WhatsApp Viber E-mail 302 U Liverpoolu te još ponekom mjestu u engleskom okrugu Merseyside ovih je dana primijećen porast vandalizma usmjeren prema – 5G odašiljačima telekomunikacijskih kompanija. Najmanje tri bazne stanice zapaljene su, a pokazalo se da je uzrok paleži suluda teorija zavjere. Prema njoj, telekomunikacijska 5G tehnologija je na neki način dovela do pojave koronavirusa, a zbog kojeg je sada cijeli svijet, u pokušaju sprječavanja širenja od zaraze, primoran biti u kući. Nema dokaza o povezanosti 5G i koronavirusa Britansko ministarstvo zaduženo za pitanja digitalnog društva, kulture, medija i sporta reagiralo je na ovu pojavu. Kazali su kako ne postoji apsolutno nikakvih valjanih dokaza koji bi povezivali 5G mreže i koronavirus. Direktor NHS-a, britanskog zdravstvenog sustava, izjavio je kako su oni bijesni i ogorčeni zbog ove pojave jer su se pojedinci bezrazložno obrušili na infrastrukturu koja je u kriznim trenucima neophodna svima, pa i zdravstvenim radnicima. We are aware of inaccurate information being shared online about 5G. There is absolutely no credible evidence of a link between 5G and coronavirus For COVID-19 advice: 👉NHS https://t.co/EI0XLYsqWE 👉GOVUK https://t.co/aWe30Ayl8X 👉Full Fact research https://t.co/QWYcc4bOEg — DCMS (@DCMS) April 3, 2020 Facebookom i drugim društvenim mrežama i dalje se, bez obzira na to, šire neutemeljene teorije o povezanosti 5G testiranja i nastanka virusa u Wuhanu, koje su već više puta činjenično demantirane – kako u svijetu (npr. Fulfact), tako i u nas (npr. Faktograf). I Hrvati pametuju Hrvatska je odavno poznata kao zemlja s 4 milijuna nogometnih izbornika, gdje se svi razumiju u sve, pa ne čudi da se u ovoj situaciji javio i velik broj samozvanih stručnjaka za epidemiologiju i 5G tehnologije. Ne nasjedajte na ovakve podvale Proteklih dana se, pogotovo nakon potresa u Zagrebu, društvenim mrežama dijeli fotografija jedne bazne stanice polegnute na cesti. Očito je pritom da je riječ o sasvim uobičajenoj baznoj stanici demontiranoj s krova jedne zgrade zbog opasnosti od urušavanja – no, teoretičari urota kažu da je to 5G odašiljač koji se postavlja kriomice, dok su građani u karanteni. Uz to, prisustvo policije na cestama, koja ovih dana prati pridržavaju li se građani propisanih mjera za suzbijanje širenja pandemije, tumači se kao čuvanje onih koji postavljaju 5G antene. U glavama nekih ove su pojave sasvim dovoljne da im potvrde ono što su pročitali na Internetu, i da se i sami zapitaju – nije li 5G nekako povezan s koronavirusom? Pomoći ćemo im stoga jednom rječju: Nije. Za više informacija o tome trebamo li se plašiti 5G tehnologije, prenosimo objavu s Facebooka našeg poznatog znanstvenika Ivice Puljka: NE TREBATE SE BOJATI 5G TEHNOLOGIJE Ponovo me ljudi ovih dana često pitaju trebamo li se bojati 5G tehnologije. Pa... Posted by Ivica Puljak on Saturday, April 4, 2020

article_url: https://www.bug.hr/dogadjaji/paljenje-5g-stanica-zbog-sulude-teorije-zavjere-i-druge-slicne-nebuloze-14607?fbclid=IwAR2TgVzOnTAqlDJYtz3peBOoL4dLQ9k542qEoAJ7fsDls4ZInh5PJlWdtNI