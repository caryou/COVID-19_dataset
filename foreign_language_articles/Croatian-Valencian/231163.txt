Ruski lijek za gripu i “lijek za korona virus” Iako se u naslovima “Sputnika” i drugih portala govori o tome da je “spreman” ruski lijek za korona virus, takva je tvrdnja neutemeljena. Ocijenjeni članci Sputnik Dezinformacija; Klikbejt; Balkan Radio Fox Dezinformacija; Klikbejt; B 92 Dezinformacija; Klikbejt; Informer Dezinformacija; Klikbejt; Big portal Dezinformacija; Klikbejt; Portal Sputnik objavio je 22. januara 2020. godine članak u čijem se naslovu tvrdi da ruski naučnici “imaju spreman lijek” za novi korona virus. Ruski naučnici imaju spreman lek za borbu protiv novog kineskog virusa Već u prvom pasusu članka, tvrdnja iz naslova je opovrgnuta: Naučnici sa Uralskog federalnog univerziteta predložili su da se u borbi protiv novog virusa iz Kine koristi lek „triazavirin“, koji je razvijen na njihovom Univerzitetu. „Naučnici sa Uralskog federalnog univerziteta predložili su da se u borbi protiv koronavirusa u Kini iskoristi lek ’triazavirin‘, koji je napravljen na Univerzitetu. Preparat je efikasan u borbi protiv RNK-virusa, u čiju grupu spada i ’nova kineska bolest‘“, navodi se u saopštenju Univerziteta. Članak su prenijeli portali Radio Balkanfox, Bigportal i B92. Portal Informer je svoj naslov prenijetog članka dodatno “začinio”: SRBIJO, ODMAH ZOVI PUTINA DA TI POŠALJE LEK! Moskva ima rešenje za novi virus iz Kine, NAUČNICI SA URALSKOG UNIVERZITETA SPASLI SVET! Uprkos brojnim člancima i “vijestima” o lijekovima i tretmanima, još uvijek nije potvrđeno da je proizveden efikasan lijek za novi korona virus (Covid-19). Svjetska zdravstvena organizacija (WHO) je 10. februara objavila: Do sada ne postoji specifičan lijek koji se preporučuje za prevenciju ili liječenje novog korona virusa (2019-nCoV) Stav ove krovne zdravstvene organizacije nije promijenjen do danas, iako WHO na svojoj stranici navodi da se radi na razvijanju tretmana za Covid-19, koji će biti predmet kliničkih istraživanja. Lijek koji, kako je u članku navedeno, razmatraju naučnici sa Uralskog federalnog univerziteta (Triazavirin) je antivirusni lijek širokog spektra koji je razvijen u saradnji nekoliko zdravstvenih institucija u Rusiji, gdje se koristi za ublažavanje simptome gripe i skraćivanje perioda bolesti. Ruska novinska agencija TASS je 4. februara ove godine izvijestila da je zamjenik ruskog ministra zdravlja izjavio kako se Triazavirin testira u Kini za tretman novog korona virusa. Novi ruski antivirusni lijek Triazavirin se testira u Kini kao lijek za novi korona virus, rekao je ruski zamjenik ministra zdravlja, Sergei Krayevoi, u utorak. Kinezi su uzeli Triazavirin da ga testiraju, rekao je. Od tada nije bilo novih informacija o testiranju lijeka, niti o njegovim rezultatima. Do datuma objavljivanja ove analize, Triazavirin nije potvrđen kao lijek za novi korona virus. Budući da naslov Sputnikovog članka tvrdi da je ruski lijek za Covid-19 “spreman”, iako u samom tekstu nema te tvrdnje, članak dobija ocjene klikbejt i dezinformacija. Članci preneseni na drugim portalima sa istom tvrdnjom u naslovu također dobijaju ocjene dezinformacija i klikbejt. (raskrinkavanje.ba) Pogledajte originalni članak Objavljeno: 2020-01-22 Ruski naučnici imaju spreman lek za borbu protiv novog kineskog virusa Klikbejt Dezinformacija Izvor: Sputnik Objavljeno: 2020-01-22 RUSI IMAJU LEK: Spremni za borbu protiv novog kineskog virusa (VIDEO) Klikbejt Dezinformacija Izvor: Balkan Radio Fox Objavljeno: 2020-01-22 Ruski naučnici imaju lek protiv novog virusa iz Kine Klikbejt Dezinformacija Izvor: B 92 Objavljeno: 2020-01-22 SRBIJO, ODMAH ZOVI PUTINA DA TI POŠALJE LEK! Moskva ima rešenje za novi virus iz Kine, NAUČNICI SA URALSKOG UNIVERZITETA SPASLI SVET! Klikbejt Dezinformacija Izvor: Informer Objavljeno: 2020-01-23 Ruski naučnici imaju lijek protiv novog virusa iz Kine Klikbejt Dezinformacija Izvor: Big portal Autor: Rašid Krupalija Objavljeno: 21. 02. 2020 | Zadnji put osvježeno: prije 1 godina Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Lažna vijest Nova QAnon priča: Nikakvo zlato nije zaplijenjeno u Vatikanu i vraćeno u “američku blagajnu” Na društvenim mrežama su se pojavile fotografije koje navodno prikazuju zla... Lažna vijest Prenošenje lažnih vijesti Manipulisanje činjenicama Teorija zavjere 19.03.2021 Lažna vijest Unutarnja upotreba vodikovog peroksida neće ubiti ni viruse ni ćelije raka, ali može izazvati zdravstvene probleme Internetom se dijele pseudonaučni “savjeti” ruskog doktora Ivana Petroviča... Lažna vijest Prenošenje lažnih vijesti Pseudonauka Teorija zavjere 19.03.2021 Prenošenje lažnih vijesti Dezinformatori u bijelim mantilima: Slučaj doktora Račića U jeku imunizacije protiv bolesti Covid-19, jedinog izglednog rješenja za i... Prenošenje lažnih vijesti Manipulisanje činjenicama Pseudonauka 19.03.2021

article_url: https://raskrinkavanje.ba/analiza/ruski-lijek-za-gripu-i-lijek-za-korona-virus