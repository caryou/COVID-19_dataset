Snimak iz Poljske ne prikazuje masovne proteste protiv obavezne vakcinacije Početkom maja na Facebooku se pojavio snimak masovnih demonstracija u Poljskoj, koji su pogrešno prikazani kao “protesti protiv obavezne vakcinacije”. Ocijenjeni članci Facebook profili i stranice Lažna vijest; Facebook profili i stranice Lažna vijest; Republika.rs Lažna vijest; Demantirano; Video snimak s navodima da se se radi o osmodnevnom protestu u Poljskoj protiv obavezne vakcinacije, 9. maja se pojavio na Facebook stranici Српска ЧАСТ + Srpska CAST, kao i na stranici Pravo na slobodu, sa kojih je do sad podijeljen preko osam hiljada puta. Osmodnevni protest u Poljskoj protiv obavezne vakcinacije ... Podeli video i pridruži se borbi💪💪💥 Vaš stev u vezi, obaveznu vakcinaciju? (Српска ЧАСТ + Srpska CAST) Sljedećeg dana, 10. maja, ovaj video je objavio i portal Republika, uz tvrdnju da mediji ne izvještavaju o navodnim protestima: (VIDEO) Snimak koji ne objavljuju mediji! Narod u Poljskoj ustao protiv vakcinacije Desetine hiljada građana u Pojskoj izašlo je na ulice da protestuje protiv obavezne vakcinacije. Protest građana televizije i ostali mediji ne prenose. Pogledajte na videu koliko ljudi ustaje protiv obaveznog vakcinisanja. Ipak, činjenica je da je ovaj video star tri godine. Marcin Golaszewski, predsjednik gradskog vijeća u poljskom gradu Lodzu, ovaj je video objavio na svom Twitter nalogu još 2017. godine. Video prikazuje proteste hiljada ljudi u Varšavi, održanih zbog donošenja zakona prema kojem parlament ove države dobija velike ovlasti u izboru sudija poljskog Vrhovnog suda, o čemu su izvijestili mnogi svjetski mediji. Snimak protesta se može pronaći i na YouTube-u, gdje je objavljen 24. jula 2017. godine. Netačnim predstavljanjem ovog snimka bavio se i naš partnerski portal Raskrikavanje, koji u svojoj analizi objavljenoj 11. maja, navodi i sljedeće: Iako poljski antivakcinaši okupljeni u pokretu STOP prinudnoj vakcinaciji (STOP Przymusowi Szczepień) s vremena na vreme organizuju proteste, to nisu protesti zabeleženi na pomenutom snimku, a nisu ni toliko masovni. Pritom, kako smo uspeli da ustanovimo, uvek su organizovani u podne, a pomenuti snimak je nastao uveče. Također, kako navodi Raskrikavanje, isti video s netačnom tvrdnjom da se radi o protestu protiv obavezne vakcinacije, objavljen je i u avgustu 2017. na servisu Vimeo. Shodno tome, članak na portalu Republika kao i Facebook objave koje tvrde da snimak prikazuje protest protiv obavezne vakcinacije u Poljskoj dobijaju ocjenu lažna vijest. Portal Republika je ovaj članak naknadno uklonio sa svoje stranice zbog čega je dobio i ocjenu demantovano. (Raskrinkavanje.ba) Pogledajte originalni članak Objavljeno: 2020-05-09 Osmodnevni protest u Poljskoj protiv obavezne vakcinacije Lažna vijest Izvor: Facebook profili i stranice Objavljeno: 2020-05-09 Osmodnevni protest u Poljskoj protiv obavezne vakcinacije Lažna vijest Izvor: Facebook profili i stranice Objavljeno: 2020-05-10 (VIDEO) Snimak koji ne objavljuju mediji! Narod u Poljskoj ustao protiv vakcinacije Demantirano Lažna vijest Izvor: Republika.rs Autorica: Elma Murić Objavljeno: 28. 05. 2020 | Zadnji put osvježeno: prije 9 mjeseci Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Lažna vijest Ne, ni ovog puta nema nikakvog “strašnog otkrića” o vakcinama Dokumentacija vakcina protiv Covid-19 dijeli se po društvenim mrežama uz ma... Lažna vijest Manipulisanje činjenicama 18.03.2021 Lažna vijest Osobe koje su primile vakcinu protiv Covid-19 mogu donirati krv Društvenim mrežama proširila se tvrdnja da vakcinisani ne smiju biti davaoc... Lažna vijest Prenošenje lažnih vijesti 18.03.2021 Lažna vijest Međunarodni dan žena iskorišten za lažne nagradne igre na Facebooku Objavljivanje lažnih nagradnih igara na Facebooku često je korištena taktik... Lažna vijest 17.03.2021

article_url: https://raskrinkavanje.ba/analiza/snimak-iz-poljske-ne-prikazuje-masovne-proteste-protiv-obavezne-vakcinacije