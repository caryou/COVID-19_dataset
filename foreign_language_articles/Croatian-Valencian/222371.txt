Nemojte da lažete, niko nije rekao da je korona najsmešniji virus Predsednik Srbije o koronavirusu. (RTS, 11. 3. 2020. godine) 11. 3. 2020. Teme / Ocene: Istinitost, Kratke noge, Društvo Akter: Aleksandar Vučić Sve izjave aktera (628) „Ne mogu da trpim tu nepravdu da neko napada ove lekare ovde, da ljudi napadaju doktora Nestorovića, da napadaju ljude koji su ozbiljni i odgovorni. Govore: ’Najsmešniji virus’. Nemojte da lažete, niko nije rekao da je najsmešniji virus. Niko! Osim što su ljudi rekli da ne treba da se paniči. Ja to nikada u životu nisam izgovorio. I nemojte da lažete.“ https://www.istinomer.rs/izjava/nemojte-da-lazete-niko-nije-rekao-da-je-korona-najsmesniji-virus/ 2020-03-11 0 5 0 Kratke noge Istinomer 2020-03-11 Aleksandar Vučić Aleksandar Vučić Predsednik Srbije Aleksandar Vučić izjavio je, na konferenciji za medije nakon sastanka sa državnim vrhom i stručnjacima o koronavirusu, između ostalog, da je laž da je neko od nadležnih govorio da je u pitanju „najsmešniji virus“. Naglasio je da „ne može da trpi nepravdu“ da neko napada „ove lekare ovde, da ljudi napadaju doktora Nestorovića, da napadaju ljude koji su ozbiljni i odgovorni“. Međutim, upravo je na prethodnoj konferenciji za medije u Predsedništvu Srbije, govoreći o koronavirusu, od koga u Srbiji u tom trenutku još niko nije oboleo, dr Branimir Nestorović, dečji pulmolog, istakao da nema razloga za paniku, jer više ljudi umire danas od mnogih drugih bolesti u Srbiji. Tanjug, 26. 2. 2020. godine „Ne mogu da verujem da se narod koji je preživeo sankcije, bombardovanje, svakojaka maltretiranja, uplaši najsmešnijeg virusa u istoriji čovečanstva, koji na Fejsbuku postoji, rekao je Nestorović. On je tada poručio ženama u Srbiji da mogu slobodno da krenu u šoping u Italiju. Tanjug, 26. 2. 2020. godine „Apelujem na ljude da prestanu da veruju neproverenim informacijama. Epidemija u Kini je pri kraju, ona je počela 7. decembra, prvi slučaj prijavljen. Već se zna da pada virulencija virusa, virus je sve slabiji i slabiji. Inače je slab. Evo da kažem za žene... Estrogeni definitivno štite žene, one imaju blage oblike i ne umiru od ovog virusa. Dakle, žene, slobodno u šoping u Italiju, jer čujem da će tamo sada biti veliki popusti, zato što niko živi sad neće da dođe u Italiju. Prema tome, muževe sad samo pripremite za to mentalno. Šalim se, ali stvarno, mislim, ne razumem. Ja sam pre neki dan bio zatečen kad je ta priča počela jer je virus bio smešan. To je treća varijanta tog SARS-a, MERS-a. Ovo je treća varijanta, on je najslabiji od sva tri. I prve dve su prošle nezapaženo, sad ova treća odjednom je sad to... Vidim zatvaraju se granice, avioni ne lete... Potpuna besmislica.“ Budući da je očigledno da je doktor Nestorović o koronovirusu govorio kao o „najsmešnijem“, da postoje brojni snimci te izjave i da ju je prenela većina medija u Srbiji, tvrdnju predsednika Srbije da „niko nije rekao“ da je u pitanju „najsmešniji virus“ ocenjujemo sa – „kratke noge“. *Istinomer je deo CoronaVirusFacts alijanse koju čini više od 100 fektčeking medija koji se bore protiv dezinformacija u vezi sa pandemijom COVID-19. Više o radu alijanse pročitajte ovde. Foto: FoNet, Zoran Mrđa Siniša Dedeić Aleksandar Vučić korona virus Virus

article_url: https://www.istinomer.rs/izjava/nemojte-da-lazete-niko-nije-rekao-da-je-korona-najsmesniji-virus/