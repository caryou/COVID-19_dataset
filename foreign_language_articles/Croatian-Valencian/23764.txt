Izmišljena izjava Morgana Freemana o maskama i “eksperimentu da se vidi ko je sljedbenik (?!)” Morgan Freeman je na svojim profilima na društvenim mrežama više puta podržao mjere za zaštitu od pandemije i nikada nije rekao da je nošenje maski bilo kakav “eksperiment”. Ocijenjeni članci Facebook profili i stranice Lažna vijest; U Facebook grupi Udruženi građani Sombora 19.5.2020. godine objavljena je fotografija čuvenog američkog glumca Morgana Freemana, u formatu meme-a, sa sljedećim navodima: Možda ovo ne želite da čujete ali… Prisiljavanje ljudi da nose maske nema nikakve veze sa sigurnošću to je eksperiment da se vidi ko je sledbenik, a ko nije. Montiranjem fotografije na prikazani način implicira se da su ispisane riječi potekle od glumca na slici. Prema podacima koje nam pruža CrowdTangle, alat za provjeru popularnosti objava na društvenim mrežama, fotografija je dalje dijeljena na nekoliko drugih Facebook grupa, i to pretežito onih sa “zavjeraškim” narativima, zabilježivši više od 770 interakcija. “Meme” je u raznim varijantama objavljen i na više privatnih profila na ovoj društvenoj mreži. Šta su činjenice? Identična fotografija sa istim natpisom na engleskom jeziku kružila je društvenom mrežom Facebook nekoliko dana prije nego je se pojavila u našoj regiji. Screenshot jedne ranije objave od 15.5.2020. godine nalazimo u postu na društvenoj mreži Reddit (16.5.2020.) Jer maske nemaju apsolutno nikakvu svrhu tokom pandemije Fotografija glumca Morgana Freemana koja je iskorištena za ovu montažu isječak je iz filma Svemogući Bruce iz 2003. godine. Navedena fotografija se duže vremena koristi za različite montaže inspirativnog i šaljivog sadržaja (memes). Pretraga fraza ispisanih na ovom meme-u, prikazuje dijeljenja istih tvrdnji (sa i bez fotografije) i na drugim društvenim mrežama, ali ne i bilo kakav izvor koji bi potvrdio da je Freeman tako nešto rekao ili napisao. Detaljna pretraga naloga glumca Morgana Freemana na društvenim mrežama Facebook i Twitter također ne pokazuje da je glumac ikada takvo nešto izjavio. Štaviše, u gore spomenutom videu koji je objavljen 24.4.2020. godine, glumac ohrabruje one koji prolaze kroz teške trenutke usljed izolacije, ali ih poziva da ostanu u kući. Video je objavljen uz naslov i opis Moje misli Mnogi od vas su mi pisali pitajući me za mišljenje o tome šta se trenutno dešava u svijetu… Freeman u videu, između ostalog, govori i sljedeće: Socijalno distanciranje ne sprječava nas da duhom budemo blizu. Iako je to sve teže, molim vas, ostanite kod kuće. Dok radimo na tome da pronađemo “novu normalnost”, pomozimo jedni drugima da ostanemo jaki i da ne gubimo nadu. Tako najbolje možemo uticati na živote drugih ljudi. I kao što je Mandela rekao, to je ono što je stvarno važno u životu. Ranije ove godine, 31. marta, Freeman je na Twitter profilu objavio i video sa haštagom #stayhome, koji je koristio i na svojim ranijim objavama. U videu je odao priznanje doktorima/cama, medicinskim sestrama, vatrogascima, policajcima i drugim, zahvalivši im se za to što spašavaju živote. Mnogo je vas koji žrtvuju vlastito blagostanje da biste pomogli drugima. Želim da vam lično zahvalim i da ohrabrim sve one koji čitaju ovo da urade isto. -M #OstaniteKući Slične poruke Freeman je poslao i 12. maja, na Međunarodni dan medicinskih sestara/tehničara, kada im se zahvalio za njihov heroizam. Dakle, navodna izjava sa meme-a se očito kosi sa stavovima koje Freeman zaista iznosi u objavama na društvenim mrežama, gdje nikada nije dovodio u pitanje opravdanost mjera zaštite tokom pandemije, niti tvrdio da je njihovo poštovanje “eksperiment da se vidi ko je sljedbenik”. Sukladno navedenom, montiranu fotografiju koja implicira da je Morgan Freeman dao takvu izjavu, ocjenjujemo kao lažnu vijest. (raskrinkavanje.ba) Pogledajte originalni članak Objavljeno: 2020-05-19 Možda ovo ne želite da čujete ali… Prisiljavanje ljudi da nose maske nema nikakve veze sa sigurnošću to je eksperiment da se vidi ko je sledbenik, a ko nije Lažna vijest Izvor: Facebook profili i stranice Autor: Amar Karađuz Objavljeno: 29. 05. 2020 | Zadnji put osvježeno: prije 7 mjeseci Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Lažna vijest Ne, ni ovog puta nema nikakvog “strašnog otkrića” o vakcinama Dokumentacija vakcina protiv Covid-19 dijeli se po društvenim mrežama uz ma... Lažna vijest Manipulisanje činjenicama 18.03.2021 Lažna vijest Osobe koje su primile vakcinu protiv Covid-19 mogu donirati krv Društvenim mrežama proširila se tvrdnja da vakcinisani ne smiju biti davaoc... Lažna vijest Prenošenje lažnih vijesti 18.03.2021 Lažna vijest Međunarodni dan žena iskorišten za lažne nagradne igre na Facebooku Objavljivanje lažnih nagradnih igara na Facebooku često je korištena taktik... Lažna vijest 17.03.2021

article_url: https://raskrinkavanje.ba/analiza/izmisljena-izjava-morgana-freemana-o-maskama-i-eksperimentu-da-se-vidi-ko-je-sljedbenik