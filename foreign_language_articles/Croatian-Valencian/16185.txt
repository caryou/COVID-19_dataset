Prokuhani češnjak neće vas izliječiti od COVID-19 13 ožujka, 2020 A. Br. “Dobre vijesti!!! Wuhanov Corone može se izliječiti *zdjelom svježe prokuhane vode češnjaka. Stari kineski doktor dokazao je svoju učinkovitost. Mnogi su pacijenti također dokazali da je učinkovita”, početak je lažnog recepta za lijek protiv COVID-19 koji se u proteklih dana dijeli Facebookom. Nema nikakvih dokaza da jedenje češnjaka sprečava zarazu koronavirusom, a kamoli da samo ispijanje vode u kojoj je češnjak prokuhan liječi COVID-19. Fotografija koja je objavljena na Facebooku, a možete je vidjeti niže, podijeljena je nekoliko tisuća puta. Naime, na stranicama Svjetske zdravstvene organizacije možete provjeriti informacije koje vam se čine nevjerojatnima – poput onih da se zaraza koronavirusom može spriječiti češnjakom ili korištenjem sušila za ruke – i to uz pomoć jednostavnih grafika. Grafika Svjetske zdravstvene organizacije koja razbija mit da je češnjak lijek za COVID-19 nalazi se niže. Faktograf je ranije objavljivao mitove povezane s liječenjem COVID-19. Neke od aktualnih zabluda raskrinkali smo u tekstu “Zadržavanje daha na 10 sekundi, topla voda, sladoled i ostale dezinformacije vezane za koronavirus“. Preporuke Hrvatskog javoda za javno zdravstvo možete pročitati ovdje. Imate prijedloge, pohvale ili kritike? Uočili ste neku izjavu za koju vjerujete da bi je Faktograf trebao obraditi? Želite nas upozoriti na neodgovorno ponašanje političara? Pišite nam na info@faktograf.hr ili nas kontaktirajte putem Twittera ili Facebooka. Share708 Tweet Iz kategorije Provjera točnosti Nemoguće je predvidjeti sljedeći (jaki) potres pa ni onaj “sutra u 4.54 cca” Ne, Putin ne baca ljude u zatvor ako ne odu u izolaciju na 15 dana

article_url: https://web.archive.org/web/20200324114024/https:/faktograf.hr/2020/03/13/prokuhani-cesnjak-nece-vas-izlijeciti-od-covid-19/