Ne, roditeljima koji odbiju obaveznu vakcinaciju djeca neće biti oduzeta Nekoliko anonimnih portala u Srbiji objavilo je članke u kojima se tvrdi da će roditeljima koji odbiju obaveznu vakcinaciju djeteta - dijete biti oduzeto! Analizom smo utvrdili da se radi o lažnoj vijesti. Ocijenjeni članci Čajeviza.net Prenošenje lažnih vijesti; Klikbejt; Demantirano; Ekspresno Prenošenje lažnih vijesti; Klikbejt; Demantirano; Inforadar Prenošenje lažnih vijesti; Klikbejt; Bakini recepti Prenošenje lažnih vijesti; Klikbejt; Novine Lažna vijest; Klikbejt; Anonimni portal Novine (.rs) 23. aprila je objavio članak pod sljedećim naslovom: Vakcinacija obavezna ili slede paprene kazne i oduzimanje dece Uz mnogobrojne gramatičke i pravopisne greške, članak ovog anonimnog portala bez navođenja ikakvih izvora donosi niz tvrdnji vezanih uz obaveznu vakcinaciju u Srbiji. Članak je ilustrovan fotografijom Darije Kisić Tepavčević, srpske epidemiologinje i članice Kriznog štaba za suzbijanje bolesti COVID-19 u ovoj državi, iako se ona u tekstu uopšte ne pominje. U članku se navodi sljedeće: Struka je ovih dana rekla svoje, vakcinacije će biti obavezne u protivinom će slediti oštre kazne protiv onih koji odbiju da vakcinišu decu. Na društvenim mrežama ovih dana vodi se žestoka rasprava oko vakcinacije dece. Struka i država su rekli svoje , vakcinacije će biti obavezna , a ukoliko odbijete da vakcinišete dete prvo idu novčane kazne ,a kasnije i mera oduzimanja dece. Centri za socijalni rad se već uveliko spermaju da krenu sa primenom najtežih mera prema roditeljima koji se budu oglušili o obaveznoj vakcinaciji. Kao prva kaznena mera ipak će ići samo novčana kazna i naredba suda da se izvrši vakcinacija, ako se roditelji ogluše i ne ispoštuju ni naredbu suda, sledi još veća novčana kazna i nova naredba. Ukoliko se roditelji i po drugi put ogluše o naredbu suda, sud tada naređuje centru za socijalni rad da vam oduzmu decu, a vama mogu odrediti i nekoliko meseci zatvora , ako niste platili predhodne kazne. Kada centar za socijalni rad oduzme decu od vas , oni ih vakcinišu, a nakon toga ih raspoređuju u hraniteljske porodice ili domove za nezbrinutu decu. Mnogi građani su bili veoma besni zbog ovakvih izjava struke i vlade , pa su se mogle čuti teške reči gde građani kažu da struka nije srtuka, već patrijska struka u službi režima. Iako se u tekstu članka navodi kako je “struka ovih dana rekla svoje”, te da se sama riječ “struka” ponavlja više puta, činjenica je da ovih dana u Srbiji nije bilo nikakvih zvaničnih obavijesti oko uvođenja novih pravila vezanih uz obaveznu vakcinaciju. Ipak, pretraga riječi “obavezna” i “vakcinacija” uz ime Darije Kisić Tepavčević pokazuje da je ova epidemiologinja 8. aprila na redovnoj konferenciji za medije povodom stanja u vezi sa novim koronavirusom u Srbiji, između ostalog govorila i o sprovođenju redovne imunizacije odnosno vakcinacije u Srbiji. Na pitanje novinarke šta da u vrijeme pandemije COVID-19 rade roditelji djece koja imaju zakazanu vakcinaciju za neku od obaveznih vakcina, Darija Kisić Tepavčević je izjavila slijedeće: Kada je u pitanju kontinuirano sprovođenje imunizacije, tu je odgovor jasan i nedvosmislen. Samo, organizaciono ga ne treba sprovoditi u onim delovima gde su COVID ambulante da bi se na taj način smanjio odnosno minimizirao svaki rizik. Ali moramo da kontinuirano nastavimo da sprovodimo imunizaciju jer bi uskoro imali epidemije drugih bolesti koje se mogu srečiti vakcinama a koje su isto toliko opasne. Ova izjava Kisić Tepavčević koju su prenijeli brojni mediji u Srbiji najvjerovatnije je poslužila kao povod za objavu članka na anonimnom portalu Novine. Daljom pretragom navoda iz ovog članka može se vidjeti da je ova tema u medijima u Srbiji bila aktuelna u aprilu 2019. Mnogobrojni medijski napisi o “oduzimanju” i “izuzeću” djece iz porodice u Srbiji su se pojavili nakon što je tamošnji ministar prosvjete, Mladen Šarčević, 7. aprila 2019. u intervjuu za Prvi program Radio Beograda govorio o obaveznoj vakcinaciji djece prije polaska u školu. Nakon ovog intervjua, Radio Televizija Srbije je objavila i članak u kojem se govori sljedeće: Ministar prosvete Mladen Šarčević naglasio je da je potvrda o vakcinisanju deteta obavezna prilikom upisa đaka u prvi razred i da država neće biti blagonaklona prema roditeljima koji se ogluše o tu obavezu. Ministarstvo prosvete, nauke i tehnološkog razvoja insistira na vakcinisanju dece i daje rok do 1. septembra svim roditeljima koji to nisu do sada učinili. Roditelji koji se ogluše o ovu obavezu će snositi sankcije, među kojima je krajnje izuzeće iz porodice, istakao je Mladen Šarčević gostujući u Sedmici na Prvom programu Radio Beograda. Tvrdnje iz ovog članka ubrzo su sa senzacionalističkim naslovima prenijeli mnogi mediji u Srbiji: DRŽAVA SPREMILA OŠTRE KAZNE ZA RODITELJE Oduzimaće im decu ako ne ispune ovu obavezu do 1. septembra! (ALO, 8.4.2019.) „NEĆEMO BITI BLAGONAKLONI“ Za roditelje koji ne vakcinišu decu, ministar prosvete najavio čak i „IZUZEĆE IZ PORODICE“ (Blic, 7.4.2019.) Vakcinišite prvake do 1. septembra, među kaznama i izuzeće iz porodice (B92, 7.4.2019) Ministar najavio - deca koja ne prime obavezne vakcine biće izuzeta iz porodice (N1, 8.4.2019.) POSLEDNJE UPOZORENJE RODITELJIMA! Nevakcinisana deca biće oduzeta?! ROK USKORO ISTIČE (Srbija Danas,7.4.2019.) Kao osvrt na ovu izjavu Mladena Šarčevića, srpsko izdanje BBC-a je 10.4.2019. objavilo članak u kojem su Šarčevićeve navode komentarisali i eksperti iz oblasti prava: Jelena Arsić, profesorka porodičnog prava na Pravnom fakultetu Univerziteta UNION, kaže da je „u najmanju ruku zastrašujuće da ministar prosvete daje takve izjave u oblasti koja prevazilazi ono što je u njegovoj nadležnosti i priča o porodičnom pravu. (...) Porodični zakon predviđa lišenje roditeljskog prava u izuzetno složenim situacijama u kojima su deca izložena različitim oblicima zlostavljanja i zanemarivanja.„Nisam sigurna da odluka roditelja da ne vakciniše decu može da se smatra zlostavljanjem ili zanemarivanjem. Ne može se tako olako i proizvoljno zaključivati o roditeljima koji iz različitih razloga odbijaju da vakcinišu decu. „Svaki slučaj bi morao posebno da se analizira, kaže Arsić. Kaže da o donošenju takve odluke može da odlučuje samo sud, a da je Ministarstvo prosvete kao državni organ daleko od takve mogućnosti.„Ministar je nepoznavanje oblasti pokazao i korišćenjem pogrešne terminologije. Porodično pravo ne poznaje pojam izuzeće iz porodice. I advokat Danilo Ćurčić kaže da ministar prosvete ne bi trebalo da daje ovakve izjave, s obzirom na to da odluku o oduzimanju prava na roditeljstvo donosi sud. „Ne postoji mogućnost da ministar prosvete unapred propiše kako će sud odlučivati o svakom pojedinačnom slučaju koji se odnosi na kršenje obaveze vakcinacije, kaže Ćurčić. Mladen Šarčević je za naš partnerski portal za provjeru činjenica Raskrikavanje iz Srbije, 9.4.2019. demantovao navode iz naslova te odgovorio na konkretno pitanje da li će djeca koja nisu vakcinisana do 1. septembra te godine zaista biti oduzimana: Ne. Naravno da sam karikirao kako bi ljudi shvatili da je nepotrebno inatiti se sa državom. Idu novčane kazne koje sudovi uveliko izriču bez izuzetaka. A obaveza je zdravstva da prijavljuje takve porodice“, rekao je Šarčević. On je pojasnio i da je izuzeće iz porodice spomenuo kao praksu u nekim drugim zemljama, na primer u Americi.„U nekim zemljama se nepoštovanje zakona koji štite interese dece u konačnom skoru može završiti i izuzećem“, naveo je Šarčević za Raskrikavanje. Da Šarčević nije najavio izuzeće djece iz porodice u Srbiji, nego je govorio u kontekstu primjera prakse koja je prisutna u nekim drugim zemljama, pokazuje i njegova originalna izjava: Pa jeste li mislili da će država biti blagonaklona da vas pusti da vi to kažete ne moram i tačka? Ne morate, platite kaznu, pa veću kaznu. Postoji i u nekom krajnjem slučaju i izuzeće iz porodice, u nekim zemljama se to vrlo rigorozno radi. Ovde je sve to neka vrsta populizma i neke intelektualne dokolice. Što se tiče tvrdnji o obaveznim vakcinacijama u Srbiji, one nisu nikakva novost, odnosno u Srbiji je na snazi Pravilnik o imunizaciji i načinu zaštite lijekovima kojim se definiše broj, vrsta i vrijeme davanja vakcina, dok porodilišta i domovi zdravlja u ovoj državi vrše obavezne vakcinacije djece (od rođenja do 14. godine) prema ovom kalendaru. Prema Zakonu o zaštiti stanovništva od zaraznih bolesti Republike Srbije, za odbijanje obavezne imunizacije lica određenog uzrasta predviđene su kazne od 30.000 do 150.000 dinara (od 255 do 1.275 eura). Također, što se tiče izricanja kazni za nevakcinisanje djece u Srbiji, o njima su mediji u regionu proteklih godina izvještavali u nekoliko navrata, pa su o presudama prekršajnih sudova u ovom slučaju dosad pisali Blic, Nezavisne novine, Glas Amerike, Klix, Faktor i drugi. Budući da su ove mjere na snazi već godinama, te da je javnosti poznato i to da se njihovo nepoštivanje sankcioniše, činjenica je da članak objavljen na portalu Novine nije objavljen u svrhu informisanja javnosti. Naprotiv, stiče se utisak da su tvrdnje iz ovog članka bazirane na uobičajenim tezama koje na društvenim mrežama zastupaju pripadnici antivakcinacijskog pokreta, kao i to da su ponovo aktuelizirane zbog činjenice da ovih dana u svijetu vlada briga zbog nepostojanja vakcine za virus SARS-CoV-2. Shodno utvrđenim činjenicama, članak na portalu Novine dobija ocjene lažna vijest i klikbejt. Svi portali koji su prenijeli ovaj članak dobijaju ocjene klikbejt i prenošenje lažne vijesti. (Raskrinkavanje.ba) Pogledajte originalni članak Objavljeno: 2020-04-27 Vest godine! Vakcinacija obavezna ili slede paprene kazne i oduzimanje dece! Klikbejt Demantirano Prenošenje lažnih vijesti Izvor: Čajeviza.net Objavljeno: 2020-04-27 Dr4ma u Srbiji: Vakcinacija obavezna ili slijede paprene kazne i oduzimanje djece! Klikbejt Demantirano Prenošenje lažnih vijesti Izvor: Ekspresno Objavljeno: 2020-04-24 Vakcinacija obavezna ili slede velike kazne i oduzimanje dece Klikbejt Prenošenje lažnih vijesti Izvor: Inforadar Objavljeno: 2020-04-28 Vest Godine! Vakcinacija Obavezna Ili Slede Paprene Kazne I Oduzimanje Dece! Klikbejt Prenošenje lažnih vijesti Izvor: Bakini recepti Objavljeno: 2020-05-23 Vakcinacija obavezna ili slede paprene kazne i oduzimanje dece Klikbejt Lažna vijest Izvor: Novine Autorica: Elma Murić Objavljeno: 02. 05. 2020 | Zadnji put osvježeno: prije 10 mjeseci Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Prenošenje lažnih vijesti Dezinformatori u bijelim mantilima: Slučaj doktora Račića U jeku imunizacije protiv bolesti Covid-19, jedinog izglednog rješenja za i... Prenošenje lažnih vijesti Manipulisanje činjenicama Pseudonauka 19.03.2021 Teorija zavjere Vakcine nisu biološko oružje Dezinformacije o vakcinama toliko su učestale u proteklim mjesecima da su v... Teorija zavjere 19.03.2021 Lažna vijest Ne, ni ovog puta nema nikakvog “strašnog otkrića” o vakcinama Dokumentacija vakcina protiv Covid-19 dijeli se po društvenim mrežama uz ma... Lažna vijest Manipulisanje činjenicama 18.03.2021

article_url: https://raskrinkavanje.ba/analiza/ne-roditeljima-koji-odbiju-obaveznu-vakcinaciju-djeca-nece-biti-oduzeta