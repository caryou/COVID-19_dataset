Nije tačno da su u Bihaću uzorci za COVID-19 testiranje “izgubljeni na sred ulice” Ova analiza je označena kao: Razabiranje Na nekoliko portala je objavljena vijest da su u Bihaću na ulici pronađeni “izgubljeni uzorci na COVID-19”, bez pojašnjenja na osnovu čega autor/ica tvrdi da je riječ o uzorcima za testiranje na virus SARS-CoV-2. Uzorci za testiranje na SARS-Cov-2 u ovom kantonu uzimaju se brisom, te ne postoji šansa da su uzorci krvi namijenjeni testiranju na ovaj virus. Ocijenjeni članci Cazin net Lažna vijest; Krajina (.ba) Prenošenje lažnih vijesti; Bišćani Prenošenje lažnih vijesti; Demantirano; Oslobođenje Prenošenje lažnih vijesti; Objektiva Prenošenje lažnih vijesti; Banjaluka IN Prenošenje lažnih vijesti; Demantirano; Bosniaks info Prenošenje lažnih vijesti; Senzacija Prenošenje lažnih vijesti; BH dijaspora Prenošenje lažnih vijesti; Cazin.ba Prenošenje lažnih vijesti; Depo Prenošenje lažnih vijesti; CIK Prenošenje lažnih vijesti; USK Vijesti Prenošenje lažnih vijesti; Buka Prenošenje lažnih vijesti; Demantirano; Na portalu Cazin je 13. 5. 2020. objavljen članak sa naslovom: (FOTO) Izgubljeni uzorci na Covid-19, na sred ulice U članku su objavljene dvije fotografije epruveta razbacanih po pločniku, uz tvrdnju da je riječ o uzorcima za testiranje na virus SARS-CoV-2 pronađenim na ulici, u pješačkoj zoni u Bihaću: Testovi na Covid-19, umjesto u laboratoriji, na sred ulice. Svjesni smo ozbiljnosti situacije i svih restrikcija izazvanih pandemijom koronavirusa. Trenutno smo u fazi ublažavanja mjera koje svi isčekujenio, ne samo zbog lakšeg življenja već i zbog osjećaja vraćanja života ljudi u normalne tokove. Međutim, jučer ujutru smo bili svjedoci jedne od najbizarnijih i najneodgovrnijih situacija od strane pojedinca ili grupe njih. Naime, na glavnom bihaćkom šetalištu, u neposrednoj blizini poslovnice BHTelecoma, pronađeno je nekoliko epruveta punih krvi sa imenima i prezimenima ljudi čiji su uzorci i odbačene zaštitne rukavice. Epruvete sa krvlju su pripremljene za testiranje i analizu na prisustvo koronavirusa. Uzorke krvi i njihov transport, kao i rukovanje s njima, mogla su vršiti samo stručna medicinska lica, tako da ova situacija još više dobija na značaju. Zamislite scenarij da je jedan od uzoraka pozitivan na Covid-19 i da je neko od građana, u najgorem slučaju znatiželjna djeca, došla u dodir sa ovim uzorcima, ili, zamislite ljude, čiji su uzorci, kako sa strahom isčekuju rezultate svojih testova koji su završili na ulici. Nadamo se da će nadležne institucije i inspekcije poduzeti sve neophodne mjere kako bi se lica odgovorna za ovaj incident pronašla i sankcionisala. Članak je, potom, skoro bez izmjena objavilo jos 14 portala, između ostalih i Depo, Oslobođenje, Buka, Bišćani, Krajina, Bosniaks i BH dijaspora. Iz članka nije jasno da li je autor/ica teksta istovremeno i autor/ica fotografija, ili su one do redakcije portala došle nekim drugim putem. Nije navedeno ni da li je autor/ica kontaktirao/la nadležne službe u Bihaću radi potvrde da se zaista radi o uzorcima za testiranje na virus SARS-CoV-2. Raskrinkavanje je uputilo upit redakciji portala Cazin sa pitanjima o izvoru fotografije, te da li su i na koji način provjerili da je riječ o uzorcima za testiranje na SARS-CoV-2. Upit je poslan 15.5.2020, ali do trenutka objavljivanja ove analize nismo dobili odgovor. U namjeri da saznamo da li je moguće na osnovu epruveta sa fotografije tvrditi da je riječ o uzorcima za testiranje na SARS-CoV-2, te da li se i na koji način vrše takva testiranja na području Unsko-sanskog kantona, kontaktirali smo epidemiološku službu Zavoda za javno zdravstvo USK čija nas je direktorica uputila na kantonalno ministarstvo zdravstva i socijalne politike. Iz ovog ministarstva nismo dobili komentar do objavljivanja ove analize. Raskrinkavanje je, dalje, kontaktiralo direktora kantonalne bolnice Dr. Irfan Ljubijankić u Bihaću, doktora Hajrudina Havića, koji nam je u telefonskom razgovoru objasnio da se na području kantona ne vrše testiranja na virus SARS-CoV-2, te da se uzorci za testiranje na ovaj virus prikupljaju i šalju u Klinički centar Univerziteta Sarajevo (KCUS). Naglasio je takođe da se uzorci za ove testove uzimaju brisom, to jest da se pacijentima uzima bris sluznice nosa ili grla, a ne iz krvi. Kako je naveo, na fotografijama objavljenim na portalu Cazin ne vide se štapići sa brisom, već “kontejneri” za uzorke krvi koji bi mogli biti jednako iz medicinske i veterinarske prakse. [Na slikama] su kontejneri koji se koriste u svakodnevnom radu u svim zdravstvenim, ali i svim veterinaskim ustanovama u kantonu i u Federaciji. Crvene epruvete, sa crvenim čepom su termičke epruvete, a [ove su] za plazmu, ljubičaste. To su dvije vrste epruveta u koje se uzima krv. Za test na koronavirus mora biti bris unutra, štapić koji se gurne u nos ili usta da se uzme bris sa sluznice nosa ili sluznice usta. Mi ne radimo testove na COVID-19, šaljemo sve u Sarajevo. Mi uzimamo bris, spakujemo u epruvetu sa podlogom, transportnom podlogom i tako šaljemo u Sarajevo. Ne postoji ni teoretska šansa, dakle, da je riječ o uzorcima za test na COVID-19. Mi ne idemo na teren, niti vadimo krv na terenu. Imate pet privatnih ustanova (medicinskih) u Bihaću koje mogu otići kući, izvaditi krv. To je jedna stvar, a druga je da imate veterinarske stanice koje rade isto to na životinjama. Vade krv u iste epruvete, istim principom. Havić je rekao i da ga niko iz medija nije kontaktirao u vezi sa navodima iz članka portala Cazin, naglašavajući važnost objavljivanja provjerenih informacija od značaja za javno zdravstvo, posebno u situaciji pandemije. Iz navedenog je jasno da se samo na osnovu slike epruvete, odnosno kontejnera za krv, ne može tvrditi da ista sadrži uzorak za testiranje na virus SARS-CoV-2. Dodatno, kako nam je objasnio direktor bihaćke bolnice, uzorci za testiranje na ovaj virus se ne uzimaju iz krvi, već podrazumijevaju uzimanje brisa iz disajnih puteva, pa takve epruvete imaju unutra štapić sa vatom i ne izgledaju kao kontejneri sa slika. Zbog svega navedenog, članak sa portala Cazin ocjenjujemo kao lažnu vijest. Sva prenošenja ovog članka dobijaju ocjenu prenošenje lažne vijesti. Budući da je članak na portalu Bišćani uklonjen prije objave naše analize, dobija i ocjenu demantovano. Napomena 19.5.2020. Nakon upita koji je Raskrinkavanje poslalo svim medijima koji su objavili analizirani članak, portal Buka je objavio novi članak sa tačnim navodima, za šta dobija i ocjenu demantovano. (Raskrinkavanje.ba) Pogledajte originalni članak Objavljeno: 2020-05-13 (FOTO) Izgubljeni uzorci na Covid-19, na sred ulice Lažna vijest Izvor: Cazin net Objavljeno: 2020-05-13 BIHAĆ – Izgubljeni uzorci na Covid-19, na sred ulice Prenošenje lažnih vijesti Izvor: Krajina (.ba) Objavljeno: 2020-05-13 Užas u BiH: Epruvete sa krvlju za testiranje na koronavirus, umjesto u laboratoriji, pronađene nasred ulice! Demantirano Prenošenje lažnih vijesti Izvor: Bišćani Objavljeno: 2020-05-13 (FOTO) BiH: Epruvete sa krvlju pripremljene za testiranje i analizu na prisustvo koronavirusa, umjesto u labaratoriji, pronađene na sred ulice Prenošenje lažnih vijesti Izvor: Oslobođenje Objavljeno: 2020-05-13 (FOTO) ŠTA SE DEŠAVA SA ZDRAVSTVOM U KRAJINI: EPRUVETE SA KRVLJU ZA TESTIRANJE NA KORONAVIRUS, UMJESTO U LABARATORIJI, PRONAĐENE NA SRED ULICE Prenošenje lažnih vijesti Izvor: Objektiva Objavljeno: 2020-05-13 Užas u BiH: Epruvete sa krvlju za testiranje na koronavirus, umjesto u laboratoriji, pronađene nasred ulice! Demantirano Prenošenje lažnih vijesti Izvor: Banjaluka IN Objavljeno: 2020-05-13 STRAVA U BH. GRADU Epruvete sa krvlju testiranih na koronu razbacane po ulici Prenošenje lažnih vijesti Izvor: Bosniaks info Objavljeno: 2020-05-13 Užas u BiH: Epruvete sa krvlju za testiranje na koronavirus, umjesto u laboratoriji, pronađene nasred ulice! Prenošenje lažnih vijesti Izvor: Senzacija Objavljeno: 2020-05-13 STRAVA U BH. GRADU Epruvete sa krvlju testiranih na koronu razbacane po ulici Prenošenje lažnih vijesti Izvor: BH dijaspora Objavljeno: 2020-05-13 FOTO Bihać: Izgubljeni uzorci na COVID-19, nasred ulice Prenošenje lažnih vijesti Izvor: Cazin.ba Objavljeno: 2020-05-13 Užas u BiH: Epruvete sa krvlju za testiranje na koronavirus, umjesto u laboratoriji, pronađene nasred ulice! Prenošenje lažnih vijesti Izvor: Depo Objavljeno: 2020-05-13 FOTO: Uzorci za analizu na korona virus pronađeni na posljednjem mjestu koje biste očekivali Prenošenje lažnih vijesti Izvor: CIK Objavljeno: 2020-05-13 Uzorci na koronavirus na glavnom bihaćkom šetalištu? (FOTO) Prenošenje lažnih vijesti Izvor: USK Vijesti Objavljeno: 2020-05-15 Užas u BiH: Epruvete sa krvlju za testiranje na koronavirus, umjesto u laboratoriji, pronađene nasred ulice! Demantirano Prenošenje lažnih vijesti Izvor: Buka Analizirano na osnovu sugestije: Užas u BiH: Epruvete sa krvlju za testiranje na koronavirus, umjesto u laboratoriji, pronađene nasred ulice! Autor: Mladen Lakić Objavljeno: 18. 05. 2020 | Zadnji put osvježeno: prije 9 mjeseci Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Lažna vijest Ne, ni ovog puta nema nikakvog “strašnog otkrića” o vakcinama Dokumentacija vakcina protiv Covid-19 dijeli se po društvenim mrežama uz ma... Lažna vijest Manipulisanje činjenicama 18.03.2021 Lažna vijest Osobe koje su primile vakcinu protiv Covid-19 mogu donirati krv Društvenim mrežama proširila se tvrdnja da vakcinisani ne smiju biti davaoc... Lažna vijest Prenošenje lažnih vijesti 18.03.2021 Lažna vijest Međunarodni dan žena iskorišten za lažne nagradne igre na Facebooku Objavljivanje lažnih nagradnih igara na Facebooku često je korištena taktik... Lažna vijest 17.03.2021

article_url: https://raskrinkavanje.ba/analiza/nije-tacno-da-su-u-bihacu-uzorci-za-covid-19-testiranje-izgubljeni-na-sred-ulice