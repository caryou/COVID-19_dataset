David Icke o pandemiji (2): Egzozomi, 5G, vakcine i nevidljiva tinta U drugom dijelu analize intervjua Davida Ickea, bavimo se njegovim tvrdnjama da 5G mreža truje ćelije, te da Bill Gates planira da “kontroliše populaciju” putem nevidljive tinte. Ocijenjeni članci Transformacija svijesti Pseudonauka; Teorija zavjere; Republika.rs Pseudonauka; Teorija zavjere; Facebook profili i stranice Pseudonauka; Teorija zavjere; Demantirano; Nacionalna geografija Pseudonauka; Teorija zavjere; Demantirano; Dnevno.hr Pseudonauka; Teorija zavjere; Demantirano; Priznajem.hr Pseudonauka; Teorija zavjere; Balkantimes Pseudonauka; Teorija zavjere; Urbancube Pseudonauka; Teorija zavjere; Nasa borba Pseudonauka; Teorija zavjere; Facebook profili i stranice Pseudonauka; Teorija zavjere; Facebook profili i stranice Pseudonauka; Teorija zavjere; Na Facebooku i Youtubeu učestalo se dijeli intervju koji je David Icke, bivši fudbaler i poznati teoretičar zavjere, dao TV stanici London Live 6. aprila. Prvo pojavljivanje ovih tvrdnji na domaćem govornom području pronašli smo u članku portala Transformacija Svijesti, 6. aprila ove godine. Dio tvrdnji iz intervjua smo već istražili u ranijoj analizi u kojoj smo objasnili da Ickeove tvrdnje o tome da je pandemija COVID-19 izazvana sa ciljem širenja 5G mreže te da sve to “vodi ka vakcini” sa “pametnom prašinom” niti su utemeljene u nauci niti Icke za njih nudi bilo kakve dokaze. Detaljnu analizu ovih tvrdnji pročitajte na linku ispod. Pseudonauka David Icke o pandemiji: Bajke o 5G mreži i “čipovima u vakcinama” Bivši fudbaler i poznati teoretičar zavjere, David Icke, tvrdi da je pandem... Pseudonauka Teorija zavjere Demantirano 01.05.2020 U ovoj analizi se bavimo dodatnim Ickeovim tvrdnjama o 5G mreži ali i navodnim vakcinama, koje nisu obuhvaćene našom prvom analizom. Icke: Šta radi 5G Tehnologija? Šta radi 4G, ali 5G radi još više?! Truje ćelije. Ćelije mogu biti otrovane otrovnim elektromagnetnim poljem. Ćelije se otruju. Tada izlučuju (emituju) egzozome kao imuni odgovor i onda testiraju na COVID-19. (...) 5G postavljaju svugdje. Jednom kad završe s ovim, imaće mogućnosti da manipulišu ljudima psihološki i fizički. Gdje nas sve ovo vodili, odnosno dio kojem nas sve ovo vodi? Vodi do vakcine. (...) Kada razmotrite tu opciju, i uvidite da je ovo jedna masivna zavjera da se uvede 5G bez protesta, to znači da to nije dobro za čovječanstvo. I ovo nas vodi do vakcine. U toj vakcini će biti dosta genetskog materijala. Stvari koje će biti okidač za otrov u ćelijama, koji će dalje pokrenuti egzozom koji će [biti predstavljen kao] virus. Ovakve i slične tvrdnje o 5G mreži već su više puta raskrinkane od strane brojnih stručnjaka/inja i u nizu različitih medija, s obzirom da nejonizirajuće zračenje nema snagu da razbija ljudski DNA i ne dovodi do oštećenja ćelija. Pogledajmo samo jedan od takvih primjera. U članku koji je BBC objavio 15. jula 2019, sa naslovom “Da li 5G predstavlja rizik po zdravlje”, David Robert Grimes, naučnik i publicista sa profesionalnim usmjerenjem iz medicinske fizike i onkologije, objasnio je da ne postoje priznati dokazi da mobilni telefoni ili bežične mreže izazivaju zdravstvene probleme. Grimes je istakao da radio talasi ne utiču na ćelije i da ne predstavljaju štetno zračenje. Grimes je objasnio da su mobilni telefoni u istom spektru zračenja kao i radio ili mikrotalasna pećnica. Opasnost po ljudsko zdravlje, pak, može doći od jonizirajućeg zračenja, kakvo imaju UV sunčani zraci: Pojas radio talasa - koji se koristi za mreže mobilnih telefona - nije jonizirajući, što znači da mu nedostaje dovoljno energije da razbije DNK i prouzrokuje oštećenje ćelije, kaže David Robert Grimes, fizičar i istraživač raka. Što je viši elektromagnetski spektar, značajno iznad onog na kome rade mobilni telefoni, to su jasniji rizici za zdravlje ,uslijed produžene izloženosti. Sunčeve ultraljubičaste zrake spadaju u ovu štetnu kategoriju i mogu dovesti do raka kože. Postoje stroga savetodavna ograničenja za izlaganje čak i većim nivoima energetskog zračenja, kao što su medicinski x-zraci i gama zraci, koji mogu dovesti i do štetnih efekata u ljudskom tijelu. Ljudi su razumljivo zabrinuti zbog toga da li se povećava rizik od raka, ali ključno je napomenuti da su radio valovi daleko manje energični čak i od vidljive svjetlosti koja nas svakodnevno okružuje, kaže dr Grimes. Icke je, nakon izlaganja tvrdnji o 5G mreži i tome šta ona navodno “radi” intervju nastavio sa tvrdnjama o vakcini. U prethodnoj analizi smo objasnili da su njegove tvrdnje o vakcini (koja trenutno ne postoji) u kojoj će navodno biti “čipovi nano-tehnologije” sasvim neutemeljene. U ovom dijelu, izlaganje o vakcini Icke je obogatio navodima da je to vakcina “koja vas kontroliše i ugrožava vam zdravlje da bi mogli imati više pandemija” te optužio Billa Gatesa i mrežu organizacija okupljenih u Alijansu za vakcine (The Vaccine Alliance, GAVI) za stvaranje nevidljive tinte kao “stvarnog razloga” za vakcinaciju: Imamo situaciju u kojoj se igra nastavlja dalje. Imate vakcinu punu sranja koja vas kontroliše i ugrožava vam zdravlje da bi mogli imati više pandemija, ili ne možete da se prožimate sa ostatkom zajednice, ne možete letjeti, i tako dalje. Ovo je stvarni razlog zašto su Gates i GAVI - vakcinalna alijansa, razvili kvantnu tačku sa bojom (quantum dot dye). Na taj način mogu reći ko je vakcinisan a ko nije, i postojaće tehnologija kroz koju ćete proći i koja će vam to skenirati, recimo pokušavate se ukrcati na avion, i reći će vam ne, ne možete, niste vakcinisani. Rose: Je li to nešto poput čipa u tijelu? Icke: Da, prostim rječnikom to je to. Vidjećemo kakva će biti ta njihova tehnologija, ali u suštini to je to. I kada prođete kroz tu tehnologiju, vaša temperatura će biti izmjerena. O tvrdnjama da Bill Gates planira da koristi “mikročip” te da je razvio “kvantnu tačku sa bojom” (quantum dot dye) pisao je Reuters u analizi objavljenoj 31. marta. U istoj analizi su ove tvrdnje ocijenjene kao netačne, a opisan je i način na koji su one nastale. Priča naslovljena „Bill Gates će koristiti implante mikročipova u borbi protiv koronavirusa“ uključuje autentičan citat iz rubrike “Pitanja i odgovori” na Redditu o COVID-19 (ovdje). Međutim, nakon toga se koristi njegov odgovor tokom sesije „Ask Me Anything“ na Redditu (“Pitajte me bilo šta”) kao odskočnu dasku za nagađanje i neutemeljene zaključke. Isti nisu potvrđeni odgovorima iz Gatesovog intervjua. Napisana kao novinski članak, objava pogrešno navodi da će „quantum dot dye“, tehnologija koja je zaista finansirana iz Fondacije Gates, biti korištena kao „kapsule koje će biti usađene ljudima koji će potom imati digitalne sertifikate kojima se pokazuje ko je testiran na koronavirus.”(ovdje). Kevin McHugh, jedan od vodećih autora istraživačkog rada o „quantum dot dye“, je rekao da „Quantum dot dye tehnologija nije mikročip ili kapsula za usađivanje kod ljudi i shodno znanju koje imam ne postoje planovi da se ovo koristi za koronavirus”. Quantum dot dye (kvantna tačka sa bojom, ili boja u kvantnoj tački) je nastala kao dio istraživanja naučnika/ca sa Masačusets instituta za tehnologiju, (Massachusetts Institute of Technology, MIT) 2019. godine koje je finansirala fondacija Bill i Melinda Gates. Cilj je da se liječnicima omogući brz i jednostavan pristup istoriji vakcinisanja a posebno djece uz izbjegavanje rizika kao što su otežan pristup medicinskoj dokumentaciji ili administrativne pogreške. Istraživanje ovog metoda je u toku. Faktograf, naš partnerski portal za fact checking iz Hrvatske je u analizi objavljenoj 15. aprila pisao o ovoj temi uz objašnjenje principa kvantne tačke sa bojom, to jest “nevidljivom tintom”. Znanstvenici MIT-a u istraživanju su koristili tehnologiju flastera s mikroiglama, koji administrira cjepivo zajedno s “nevidljivom tintom”, odnosno kvantnom točkicom, sitnim poluvodljivim kristalom koji reflektira svjetlo i inače se koristi za označavanje stanica tijekom istraživanja. Kvantnu točkicu moguće je detektirati pomoću aplikacije na mobitelu koja je osvjetljuje infracrvenim svjetlom. Točkica bi trebala biti vidljiva najmanje pet godina, prema testovima koji su dosad napravljeni na svinjskoj i štakorskoj koži, te uzorku ljudske kože u posudici. Na istraživanju je radila i znanstvenica iz Hrvatske Ana Jaklenec, koja je za American Scientific pojasnila da su za vrijeme obaveznog cijepljena protiv velikih boginja ljudi imali vidljivi ožiljak, što je omogućavalo laku identifikaciju tko je cijepljen, a tko nije. “Očito, nismo htjeli ljudima ostaviti ožiljke”, rekla je Jaklenc, dodajući da su znanstvenici izbjegavali koristiti tehnologije koje bi stvorile bojazan oko pitanja narušavanja privatnosti. Icke je u ovom primjeru iskoristio princip kvantne tačke sa bojom u vakcinisanju, koji se još uvijek istražuje, te ga predstavio kao nešto što je već u upotrebi i pri tom dodao niz posve neutemeljnih navoda. Iz navedenog je jasno da 5G mreža, kao ni 4G mreža ne uzrokuju oštećenja ćelija, niti se, generalno, smatraju štetnim po ljudsko zdravlje. Ickeove tvrdnje o nevidljivoj tinti su sasvim neutemeljne jer ovaj metod nije još u upotrebi a jedna od vodeći autora studije koja se bavi ovim metodom je potvrdio da nema saznanja da bi se ideja mogla koristiti za vakcinu protiv koronavirusa. Tvrdnje da je pandemija COVID-19 samo paravan za uvođenje 5G mreže, kao i tvrdnje o planovima za “čipovanje” i “kvantno tetoviranje” od strane Billa Gatesa i GAVI, koje nisu utemeljene u činjenicama niti su za njih ponuđeni bilo kakvi dokazi, ocjenjujemo kao teoriju zavjere. Tvrdnje o djelovanju 5G mreže, da navodno ta mreža “truje ćelije” dobijaju i ocjenu pseudonauka jer se koriste kvazinaučnim argumentima, koji nemaju nikakvo utemeljenje u stvarnoj nauci. (Raskrinkavanje.ba) Pogledajte originalni članak Objavljeno: 2020-04-06 ZABRANJENI INTERVJU – David Icke o koronavirusu – VIDEO SA TITLOVIMA Teorija zavjere Pseudonauka Izvor: Transformacija svijesti Objavljeno: 2020-04-09 UHAPSITE BILA GEJTSA! Dejvid Ajk o vezi 5G i okultista sa širenjem korone Teorija zavjere Pseudonauka Izvor: Republika.rs Objavljeno: 2020-04-12 ZABRANJENI INTERVJU – David Icke o koronavirusu – VIDEO SA TITLOVIMA Teorija zavjere Pseudonauka Demantirano Izvor: Facebook profili i stranice Objavljeno: 2020-04-12 ZABRANJENI INTERVJU – David Icke o koronavirusu – VIDEO SA TITLOVIMA Teorija zavjere Pseudonauka Demantirano Izvor: Nacionalna geografija Objavljeno: 2020-04-09 (VIDEO) Najpoznatiji svjetski ‘teoretičar urota’ dao intervju: ‘Kult koji vlada svijetom uvodi nas u Igre gladi’ Teorija zavjere Pseudonauka Demantirano Izvor: Dnevno.hr Objavljeno: 2020-04-10 (VIDEO) Najpoznatiji svjetski ‘teoretičar urota’ dao intervju: ‘Kult koji vlada svijetom uvodi nas u Igre gladi’ Teorija zavjere Pseudonauka Izvor: Priznajem.hr Objavljeno: 2020-04-10 David Icke engleski teoretičar zavjere: Svijet se kontorliše strahom. Žele da strahom od koronavirusa unište male i srednje biznise i uvedu Tehnokratiju u cijelom svijetu – VIDEO! Teorija zavjere Pseudonauka Izvor: Balkantimes Objavljeno: 2020-04-09 DEJVID AJK: OSTVARUJE SE PLAN FINANSIJSKE ELITE! Samoubistvo ekonomskog sistema i globalna koronovirusna histerija IZRODIĆE DRUŠTVO “IGRE GLADI” Teorija zavjere Pseudonauka Izvor: Urbancube Objavljeno: 2020-04-24 PENZIONISANI AMERIČKI GENERAL OBJASNIO: Evo šta znači 5G svet, i kako je Kina postala domintna sila (VIDEO) Teorija zavjere Pseudonauka Izvor: Nasa borba Objavljeno: 2020-04-07 David Icke o mreži pete generacije Teorija zavjere Pseudonauka Izvor: Facebook profili i stranice Objavljeno: 2020-04-08 ISTINA O KORONA VIRUSU - DEJVID AJK Teorija zavjere Pseudonauka Izvor: Facebook profili i stranice Autor: Mladen Lakić Objavljeno: 08. 05. 2020 | Zadnji put osvježeno: prije 10 mjeseci Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Lažna vijest Ne, ni ovog puta nema nikakvog “strašnog otkrića” o vakcinama Dokumentacija vakcina protiv Covid-19 dijeli se po društvenim mrežama uz ma... Lažna vijest Manipulisanje činjenicama 18.03.2021 Lažna vijest Osobe koje su primile vakcinu protiv Covid-19 mogu donirati krv Društvenim mrežama proširila se tvrdnja da vakcinisani ne smiju biti davaoc... Lažna vijest Prenošenje lažnih vijesti 18.03.2021 Lažna vijest Međunarodni dan žena iskorišten za lažne nagradne igre na Facebooku Objavljivanje lažnih nagradnih igara na Facebooku često je korištena taktik... Lažna vijest 17.03.2021

article_url: https://raskrinkavanje.ba/analiza/david-icke-o-pandemiji-2-egzozomi-5g-vakcine-i-nevidljiva-tinta