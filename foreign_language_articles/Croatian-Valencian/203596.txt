Radnik iz Meksika nije plaćen da izigrava razboljelog od korone Video snimljen u meksičkom lučkom gradiću je zahvaljujući objavama na Facebook stranicama, popraćenim sugestivnim opisom, dosegao skoro milijunski broj pregleda u našoj regiji. Osoba koja je prikazana u videu, uprkos tvrdnjama iz opisa ovih objava, nije plaćena da izigrava oboljelog od COVID-19, već je iz opravdanih razloga prevezena u bolnicu. Ocijenjeni članci Facebook profili i stranice Lažna vijest; Facebook profili i stranice Prenošenje lažnih vijesti; Facebook profili i stranice Prenošenje lažnih vijesti; Facebook stranica Pravo na slobodu je 13.5.2020. godine objavila video u čijem opisu se nalaze sljedeća tvrdnja: Koliko li ih plaćaju da izigravaju razbolele od korone? Video istog sadržaja, popraćen identičnim opisom, objavljen je istog dana i na Facebook stranici Српска ЧАСТ + Srpska CAST. Samo ove dvije objave je pogledalo skoro milion ljudi. Identičnu objavu, sa nešto manjim “uspjehom” u smislu broja pregleda od prethodne dvije, nalazimo i na stranici Ekstremno koja datira od 14.5.2020. godine. Prema podacima dobijenim sa alata CrowdTangle, koji prikazuje broj interakcija koje ostvaruju objave na društvenim mrežama, video sa Facebook stranice Pravo na slobodu je zabilježio više od 16.000 interakcija. Kao što se iz priloženog screenshot-a objave na Facebook stranici Pravo na slobodu može vidjeti, ista je označena kao lažna informacija zahvaljujući analizi (19.5.2020.) iste objave sa opisom na grčkom jeziku, koju je objavio fact-checking portal Ellinika Hoaxes. Video u trajanju od 3 minute i 18 sekundi prikazuje trojicu medicinskih radnika sa zaštitnom opremom i čovjeka u crnoj odjeći koji stoji u blizini sanitetskog vozila, bez informacija - bilo na snimku ili u njegovom opisu - o kojoj lokaciji je riječ. U videu se potom vidi kako medicinski radnici iz vozila izvlače nosila i pripremaju plastičnu “kapsulu” u koju zatim ulazi čovjek u crnoj odjeći. Nakon toga su nosila sa čovjekom vraćena u vozilo, a na samom kraju videa može se vidjeti još jedno sanitetsko vozilo, neposredno ispred onog u kojeg je prethodno bio smješten čovjek koji je stajao pored njega. Šta su činjenice? Video je snimljen u gradu Tuxpan koji se nalazi u meksičkoj saveznoj državi Veracruz, a internetom je se počeo širiti 10. maja. Članak portala Versiones objavljen 10.5.2020. godine bavio se događajem prikazanim na snimku. U članku se navodi da je osoba na snimku radnik jedne privatne kompanije, koji je bio smješten u hotel u tom dijelu grada. Nakon što su se kod njega pojavili simptomi oboljenja COVID-19, prebačen je u bolnicu i to je ono što se vidi na snimku. Nekoliko sati kasnije, opštinski organi su zatvorili cijelo područje gdje se navedena osoba nalazila. Čovjek sa snimka se nalazio u tom području zajedno sa još tri osobe, koje su, kako je navedeno u izvještaju ovog portala, ostale u karantinu pod posmatranjem kako bi se spriječilo moguće širenje infekcije. Izvještaj o snimku i priči koja stoji iza njega objavljen je i na portalu Meganoticias 11.5.2020. Tu se, za razliku od članka portala Versiones, nalazi i dodatna informacija da se radi o radnicima privatne kompanije čija je djelatnost vezana za istovaranje i utovaranje goriva u luci, a koji su zbog preventivnih mjera bili izolirani u nekoliko hotela i hostela. Dakle, snimak ne pokazuje da je neko “plaćen da izigrava razboljelog od korone”, nego osobu koja je, pokazavši simptome oboljenja COVID-19, sanitetskim vozilom prevezena u bolnicu u meksičkom gradu Tuxpan - u skladu sa medicinskim protokolima za prevoz zaraženih pacijenata. Sukladno tome, objavu na Facebook stranici Pravo na slobodu ocjenjujemo kao lažnu vijest, a Facebook stranice koje su taj video objavili uz isti opis dobijaju ocjenu prenošenje lažnih vijesti. (raskrinkavanje.ba) Pogledajte originalni članak Objavljeno: 2020-05-13 Koliko li ih plaćaju da izigravaju razbolele od korone? Lažna vijest Izvor: Facebook profili i stranice Objavljeno: 2020-05-14 Koliko li ih plaćaju da izigravaju razbolele od korone? Prenošenje lažnih vijesti Izvor: Facebook profili i stranice Objavljeno: 2020-05-13 Koliko li ih plaćaju da izigravaju razbolele od korone? Prenošenje lažnih vijesti Izvor: Facebook profili i stranice Autor: Amar Karađuz Objavljeno: 22. 05. 2020 | Zadnji put osvježeno: prije 9 mjeseci Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Lažna vijest Ne, ni ovog puta nema nikakvog “strašnog otkrića” o vakcinama Dokumentacija vakcina protiv Covid-19 dijeli se po društvenim mrežama uz ma... Lažna vijest Manipulisanje činjenicama 18.03.2021 Lažna vijest Osobe koje su primile vakcinu protiv Covid-19 mogu donirati krv Društvenim mrežama proširila se tvrdnja da vakcinisani ne smiju biti davaoc... Lažna vijest Prenošenje lažnih vijesti 18.03.2021 Lažna vijest Međunarodni dan žena iskorišten za lažne nagradne igre na Facebooku Objavljivanje lažnih nagradnih igara na Facebooku često je korištena taktik... Lažna vijest 17.03.2021

article_url: https://raskrinkavanje.ba/analiza/radnik-iz-meksika-nije-placen-da-izigrava-razboljelog-od-korone