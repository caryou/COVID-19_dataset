Predsjednik Milanović savjetuje građane: ‘Poželjno je opskrbiti se hranom za naredna dva tjedna’ Objavio Zagreb.info - 13. ožujka 2020. Foto: Zeljko Puhovski / CROPIX Predsjednik Republike Zoran Milanović obratio se javnosti i osvrnuo na situaciju vezanu uz epidemiju koronavirusa u 13 sati u Uredu predsjednika Republike. Milanović smatra da bi svojim miješanjem u situaciju samo izazvao pomutnju. Smatra da Vlada nije napravila niti jednu grešku i da to zapravo znači da su napravljeni pravi potezi. Smatra da osim dobrih poteza trebamo i sreće s obzirom na to što se dogodilo u razvijenoj Italiji. Kaže kako je informiran i u stalnom kontaktu s Vladom kojoj daje podršku. Na pitanje, jesu li ove mjere uvedene prekasno, Milanović kaže da se pristupi ne mogu preslikavati od zemlje do zemlje. Govorio je o tome da je potrebno ograničiti socijalne kontakte, osobito s nepoznatim ljudima. Milanović je za razliku od Vlade, rekao da bi bilo ipak poželjno da se građani opskrbe hranom za naredna dva tjedna jer to znači da će biti manje potrebe za odlazak u trgovinu, manje socijalnih kontakata i manje rizika od zaraze. Milanović je rekao da ga čudi kako se cijelo vrijeme govorilo da maske ne pomažu, a sada se pokazalo da maske ipak pomažu. Like790  Facebook  Twitter  Email  Print Komentari J A

article_url: https://archive.li/nTi8U