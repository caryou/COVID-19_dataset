Vučić za Rojters: Srbija će investirati koliko god treba da započne proizvodnju vakcine Srbija će investirati koliko god bude potrebno sredstava kako bi do kraja godine počela da proizvodi rusku vakcinu protiv korona virusa „Sputnjik V“, izjavio je danas predsednik Aleksandar Vučić agenciji Rojters. 20Piše: Beta05. februara 2021. 15.49 Izmenjeno: 15.52 Foto: EPA-EFE/ MARKUS HEINE Vučić je rekao da je sa predsednikom Rusije Vladimirom Putinom postigao načelni dogovor o pokretanju proizvodnje koju je opisao kao „komplikovanu i tešku“. „U ovom trenutku nemamo (proizvodne) kapacitete (za Sputnjik V), ali ćemo ih izgraditi. Nije važno koliko će koštati, uložićemo“, kazao je Vučić. Naveo je da će cilj Srbije biti da proizvodi rusku vakcinu ne samo za sopstvene potrebe, već i za izvoz u zemlje regiona. Tim ruskih stručnjaka, podseća Rojters, trebalo bi da poseti Srbiju sledeće nedelje radi razgovora o lokalnoj proizvodnji vakcine „Sputnjik V“. Rojters navodi da je Srbija jedna od prvih evropskih zemalja koja je počela masovnu vakcinaciju, sa milion kupljenih doza vakcine kineske državne kompanije Sinofarm. Agencija ocenjuje da je zemlja na taj način „profitirala od bliskih veza s Kinom koja je investirala milijarde u Srbiju“. „Sa više od 530.000 ljudi vakcinisanih protiv korona virusa, što čini oko 7,5 odsto stanovništva, Srbija je na četvrtom mestu u svetu po stopi vakcinacije na 100 osoba, iza Izraela, Velike Britanije i SAD“, navodi Rojters. Američka agencija podseća da Srbija očekuje da tokom februara dobije 200.000 doza vakcine „Sputnjik V“, 500.000 doza vakcina kineske firme Sinofarm, oko 90.000 doza vakcine kompanija Fajzer i Biontek , kao i prvu količinu od 100.000 doza vakcine kompanije Astrazeneka. Vučić je rekao da će Srbija ove godine za nabavku dovoljne količine vakcina izdvojiti između 200 i 300 miliona evra, odnosno do 0,7 odsto bruto domaćeg proizvoda, podseća Rojters. Aleksandar Vučić, intervju, Rojters, sputnjik, svet, Vladimir PutinBeograd Molimo da ovo polje ostavite prazno Prijavite se za NJUZLETER Svake subote u formi mejla biće Vam dostupan pregled nedelje koji za Vas biraju i komentarišu kolumnisti Danasa. Vaša email adresa biće korišćena isključivo za potrebe slanja njuzletera u skladu sa Politikom privatnosti. Hvala što ste se prijavili na nuzleter. Podržite nas članstvom u Klubu čitalaca Danasa U vreme opšte tabloidizacije, senzacionalizma i komercijalizacije medija, duže od dve decenije istrajavamo na principima profesionalnog i etičkog novinarstva. Bili smo zabranjivani i prozivani, nijedna vlast nije bila blagonaklona prema kritici, ali nas ništa nije sprečilo da vas svakodnevno objektivno informišemo. Zato želimo da se oslonimo na vas. Članstvom u Klubu čitalaca Danasa za 799 dinara mesečno pomažete nam da ostanemo samostalni i dosledni novinarstvu u kakvo verujemo, a vi na mejl svako veče dobijate PDF sutrašnjeg broja Danas. Učlani se Povezani tekstovi: Vučić i kineska ambasadorka: Fabrika za proizvodnju vakcina u Srbiji biće u skladu sa najvišim standardima 16.03.2021. Društvo Vučić: Srbija će nastaviti da se zalaže za kompromis u rešavanju pitanja KiM 15.03.2021. Politika Korona virus: Srbija u iščekivanju strožih mera, Italija zaključana do posle Uskrsa 15.03.2021. BBC News na srpskom

article_url: https://www.danas.rs/politika/vucic-za-rojters-srbija-ce-investirati-koliko-god-treba-da-do-kraja-2021-pocne-proizvodnju-vakcine/