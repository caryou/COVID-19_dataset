Odluka Kriznog štaba 1.8k Ukida se samoizolacija od 14 dana građanima koji su ranije ušli u BiH A. B. 55 A. B. 21.05.2020. 55 komentara 1.8k dijeljenja Facebook Twitter Email Email › Vijesti › BiH 21.05.2020. Podijeli Facebook Messenger Twitter Email Email Od danas svi državljani Bosne i Hercegovine prilikom ulaska u domovinu na granici ne dobijaju rješenje o samoizolaciji na osnovu odluke Federalnog štaba civilne zaštite. Direktor Federalne uprave za inspekcijske poslove (FUZIP) Anis Ajdinović je kazao da se ukida i samoizolacija za građane koji su ranije ušli u BiH. Upravo smo donijeli naredbu u vezi sa građanima koji su kućnu izolaciju na granici dobili prije par dana. Rješenja o ograničavanju kretanja stavit ćemo van snage, a podatke ćemo proslijediti policiji, kazao nam je Ajdinović. Ajdinović je kazao da je samoizolacija u koju su građani bili obavezni ići nakon prelaska granice zapravo podrazumijevala 14-dnevni boravak u kući uz medicinski nadzor kako bi se suzbilo širenje koronavirusa. Nakon dva mjeseca, jučerašnjom naredbom Federalnog štaba civilne zaštite ona je ukinuta. Odluka Federalnog štaba Državljani BiH prilikom ulaska u domovinu od sutra ne moraju u samoizolaciju Nijedan državljanin BiH koji danas uđe u našu državu neće biti stavljen pod ovaj zdravstveni nadzor, odnosno, u samoizolaciju, a kada je riječ o stranim državljanima, još važi odluka Vijeća ministara BiH da im je zabranjen ulazak u našu državu izuzev nekoliko kategorija koje su također propisane. Riječ je o zdravstvenim i prekograničnim radnicima, pripadnicima EUFOR-a, strancima koji su nosioci diplomatskog i konzularnog statusa i za još nekoliko kategorija. Posljednja među njima je jako bitna i ona se odnosi na to da svi oni stranci koji imaju posebno odobrenje od Vijeća ministara BiH mogu ulaziti u našu zemlju i mjere prema njima su iste kao i one prema državljanima BiH, pojasnio je Ajdinović. Kada je riječ o mjerama koje će se nastaviti poštovati prilikom ulaska u BiH, Ajdinović je kazao da se preporučuje svim osobama da kontaktiraju dežurnu higijensko-epidemiološku službu iz općine u kojoj žive ili trenutno borave ukoliko primijete određene simptome i promjene u zdravstvenom stanju. Danas imamo na snazi preporuke koje su bile i prije proglašenja stanja prirodne nesreće i one važe za sve građane koji dođu u BiH, a osim javljanja epidemiologu ukoliko primijete simptome, obavezno je da se drže socijalne distance, nose zaštitne maske i održavaju pojačanu higijenu ruku. To su suštinski i ključni alat u borbi protiv koronavirusa. Na granicama se putnicima više neće mjeriti tjelesna temperatura, te neće biti obavezni ispunjavati sanitarni upitnik, a također nisu obavezni ni da uz sebe imaju potvrdu da su testirani na koronavirus, to je prepušteno slobodnom izboru, dodao je Ajdinović. Naš sagovornik je također istakao da federalni inspektori od danas nisu na 14 graničnih prijelaza i dva međunarodna aerodroma u našoj zemlji te da je takva naredba donesena odmah nakon jučerašnje odluke o ukidanju samoizolacije. Dobili su naredbu i nalog nakon što je donesena ova naredba da se spakuju i da svoja stalna sredstva rada i ona kojima su raspolagali tokom obavljanja posla da ih spakuju i da se povuku s mjesta na koje su se rasporedili od 15. marta. Želim naglasiti da se ponosim svim federalnim sanitarnim inspektorima koji su i prije donošenja naredbe Federalnog štaba civilne zaštite i proglašenje prirodne nesreće počeli s radom i s termalnim kamerama na aerodromima smo bili među prvima u regiji i zaista su odlično odradili ovaj posao bez većih poteškoća koje smo očekivali jer je bio mali broj ljudi. Oko stotinu njih je fluktuiralo po ovih 14 graničnih prijelaza, kazao je Ajdinović. Od 15. marta zaključno s jučerašnjim danom na granicama je izdato nešto više od 45.000 rješenja o samoizolaciji. To je jedan značajan podatak i pokazalo se da je ovo bila jedna veoma snažna i efikasna protuepidemijska mjera kakvom su je ocijenili svi epidemiolozi, naravno nismo sami u ovoj borbi bili, ali smo zaista zadovoljni postignutim. Bitno je naglasiti da nismo imali nijednog zaraženog Federalnog sanitarnog inspektora vršeći svoju službenu dužnost, a imali su dodir s preko 45.000 osoba, naveo je. S obzirom na to da se bliži Bajram i da će vjerovatno veliki broj ljudi doći u BiH u posjetu porodici, Ajdinović je ovom prilikom apelovao na sve građane da budu odgovorni i da se pridržavaju svih izdatih preporuka. Pozivam ih da budu odgovorni i prema svojim najbližim članovima porodice i da nemaju previše blizak kontakt s njima te da ukoliko planiraju doći, obave test na koronavirus. On nije obavezan za ulazak u našu zemlju, ali će biti barem sigurni i oni i ljudi u njihovom okruženju da nisu zaraženi i da je sve uredu. Razlog zbog kojeg testiranje nije obavezno prilikom ulaska u našu državu je zbog toga što se prvenstveno može pokazati da je neka osoba negativna i da onda nakon možda samo dva do tri dana bude pozitivna jer se odmah ne razviju simptomi. Zbog toga je mjera izolacije i praćenje tokom perioda inkubacije bila najbolja i najmjerodavnija. Ali zaista je dugo trajalo tako da je bilo vrijeme da se ukine ova odluka nakon dva mjeseca upravo zbog mentalnog zdravlja naših građana, zaključio je Ajdinović. Bosna i Hercegovina Federalni štab CZ Anis Ajdinović Komentari Prikaži sve komentare (55) Vezani članci Protekla 24 sata Danas je u BiH novih 1.738 slučajeva koronavirusa, preminulo 57 osoba 22 sata 144 568 Teško stanje U BiH 1.726 novozaraženih koronavirusom, preminulo 35 osoba 1 dan 196 196 Vremenska prognoza U BiH danas oblačno sa slabim snijegom, na Bjelašnici izmjereno -10 stepeni 2 dana 5 0 Promo PROMO Partner United Grupe za uvođenje nove generacije optičke mreže će biti Nokia 2 dana 0 17 March IT Up IT kompanija Symphony: Građenje kulture razmjene znanja je naš prioritet 1 dan 0 126 PROMO SPO 235 novogradnja u Mostaru: Iskoristite pogodnosti pretprodaje stanova na novoj lokaciji 1 dan 0 20 Popularno Uviđaj u toku Tragedija u centru Sarajeva, žena pala kroz kotlovnicu na Skenderiji 1 sat 0 43 Registracija vakcine Krajinagroup zatražila registraciju Sputnika V. Kako će se to odraziti na uvoz 500.000 doza za FBiH 57 min 82 32 Odluka Vlade Kanton Sarajevo ide u zatvaranje svih ugostiteljskih objekata, produžava se i policijski sat 16 sati 662 3.5k Jasno upozorenje Amerikanci odlučni: Odmah zaustavite izgradnju Sjevernog toka 2 3 sata 98 4 Sraman potez Radnici na putu Šćepan Polje - Plužani ruše tunel i građevinski otpad bacaju u rijeku 41 minut 39 26 Vakcinacija, Srbija i putovanja: Kakva su pravila na granici ako ste primili vakcinu Vuk Jeremić u Intervjuu petkom: „Vakcinska diplomatija - polje rivaliteta Kine i Zapada Hrabri istraživači i mali astronauti: Kako deca u Srbiji uče o svemiru Rat oko Nagorno-Karabaha: Život pod budnim okom ruskih mirovnih snaga Korona virus: U Srbiji sve više pacijenata u bolnicama, Pariz pred zatvaranjem zbog straha od novog talasa

article_url: https://www.klix.ba/vijesti/bih/ukida-se-samoizolacija-od-14-dana-gradjanima-koji-su-ranije-usli-u-bih/200521071