Koronavirus nije “stigao u Sarajevo” Informaciju da se u Sarajevu tri osobe iz NR Kine nalaze pod specijalnim zdravstvenim nadzorom, pojedini portali su iskoristili za širenje neutemeljene tvrdnje da je koronavirus već “stigao” u ovaj grad. Ocijenjeni članci RTV BN Dezinformacija; Klikbejt; Novi Glas Dezinformacija; Klikbejt; Demantirano; Big portal Dezinformacija; Klikbejt; Demantirano; Buzimski portal Dezinformacija; Klikbejt; BN Televizija je 21.02.2020. na svom portalu objavila članak sa sljedećim naslovom: Korona virus iz Kine stigao u Sarajevo Ovu tvrdnju su prenijeli i portali Novi glas, Buzimski portal i Big portal, čiji je članak naknadno izbrisan. Vijest je na facebook stranici BN Televizije podijeljena na sljedeći način: U članku se navodi da se radi o slučajevima tri osobe u Kantonu Sarajevo koje su nedavno doputovale iz NR Kine a koje su, shodno rješenju sanitarne inspekcije, stavljene pod zdravstveni nadzor. No, u tekstu članka nema nikakve potvrde za tvrdnju, iznesenu u naslovu, da je COVID19 “stigao u Sarajevo”. I u prethodnom periodu u KS su se redovno provodile mjere zdravstvenog nadzora nad osobama kojima je sanitarna inspekcija izdala rješenje za stavljanje pod zdravstveni nadzor. Trenutno su u Kantonu Sarajevo pod zdravstvenim nadzorom tri osobe koje su doputovale iz NR Kine, a što je u skladu s propisanim procedurama i naredbama nadležnih institucija. Dužina trajanja nadzora je vremenski interval najdužeg inkubacionog perioda za određenu zaraznu bolest, što je u ovom slučaju 14 dana - navode iz Kriznog štaba. Informacija da se u Kantonu Sarajevo nalaze tri osobe pod posebnim zdravstvenim nadzorom poslužila je za širenje neutemeljene tvrdnje da su u Sarajevu već zabilježeni slučajevi koronavirusa. Kod osoba koje su smještene pod poseban zdravstveni nadzor, a koji traje 14 dana - što odgovara vremenu inkubacije infektivne bolesti - nije bilo poznato da li su bile inficirane novim koronavirusom u periodu kada su se članci sa neutemeljenim tvrdnjama u naslovima širili internetom. Potvrda da su osobe pod zdravstvenim nadzorom bile negativne na koronavirus došla je par dana kasnije, 25.02.2020. S obzirom da je tvrdnja da je korona virus stigao u Sarajevo predstavljena u naslovu kao činjenica, a da za nju ne postoje potvrde u tekstu članaka, svi navedeni članci dobivaju ocjene dezinformacija i klikbejt. Nakon što smo kontaktirali sve portale koji su objavili članak sa navedenim naslovom, odgovor smo dobili od portala Novi glas, koji je članak izbrisao i za to dobio ocjenu demantirano. (Raskrinkavanje.ba) Pogledajte originalni članak Objavljeno: 2020-02-21 Korona virus iz Kine stigao u Sarajevo Klikbejt Dezinformacija Izvor: RTV BN Objavljeno: 2020-02-21 Korona virus iz Kine stigao u Sarajevo Klikbejt Demantirano Dezinformacija Izvor: Novi Glas Objavljeno: 2020-02-21 Korona virus iz Kine stigao u Sarajevo Klikbejt Demantirano Dezinformacija Izvor: Big portal Objavljeno: 2020-02-25 Troje iz Kine pod nadzorom na KCUS-u: Korona virus stigao u Sarajevo Klikbejt Dezinformacija Izvor: Buzimski portal Autor: Amar Karađuz Objavljeno: 05. 03. 2020 | Zadnji put osvježeno: prije 1 godina Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Lažna vijest Nova QAnon priča: Nikakvo zlato nije zaplijenjeno u Vatikanu i vraćeno u “američku blagajnu” Na društvenim mrežama su se pojavile fotografije koje navodno prikazuju zla... Lažna vijest Prenošenje lažnih vijesti Manipulisanje činjenicama Teorija zavjere 19.03.2021 Lažna vijest Unutarnja upotreba vodikovog peroksida neće ubiti ni viruse ni ćelije raka, ali može izazvati zdravstvene probleme Internetom se dijele pseudonaučni “savjeti” ruskog doktora Ivana Petroviča... Lažna vijest Prenošenje lažnih vijesti Pseudonauka Teorija zavjere 19.03.2021 Prenošenje lažnih vijesti Dezinformatori u bijelim mantilima: Slučaj doktora Račića U jeku imunizacije protiv bolesti Covid-19, jedinog izglednog rješenja za i... Prenošenje lažnih vijesti Manipulisanje činjenicama Pseudonauka 19.03.2021

article_url: https://raskrinkavanje.ba/analiza/koronavirus-nije-stigao-u-sarajevo