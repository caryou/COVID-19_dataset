Nakon Zagreba operater planira privatne 4G i 5G mreže postavljati u Rijeci, Splitu i Osijeku, a slične projekte DT radi u Austriji i Njemačkoj. Hrvatski telekom ugovorio je s FER-om izgradnju prve privatne mobilne mreže u Hrvatskoj temeljene na 4G i 5G tehnologijama – Campus Networka. Slične mreže Deutsche Telekom već radi u Austriji, Češkoj, Njemačkoj i Mađarskoj, a HT će u projekt uložiti dva milijuna kuna. Nataša Malić, direktorica pristupnih mreža u HT-u kaže da slične projekte planiraju u Rijeci, Splitu i Osijeku i da je cilj potaknuti razvoj rješenja iz područja automatizacije, robotike, edge i fog computinga te drugih IT primjena. Jerko Dumanić, direktor za marketing poslovnih korisnika HT-a kaže da su ponosni što mogu pomoći i znanost i gospodarstvo. “HT je najveći privatni ulagač u razvoj STEM-a, i to potvrđujemo s Campus Networkom”, kaže Dumanić. Gordan Gledec, dekan FER-a kaže da rade novi iskorak. “Trenutačno provodimo oko 200 znanstveno-istraživačkih projekata i s ovim dobivamo nove mogućnosti”, zaključuje Gledec. Večernji list Milanović: Narod kaže da se riba čisti od repa, ali da smrdi od glave. Ovu ćemo očistiti krećući od glave povlačenje lijeka Provjerite imate li ovaj lijek kod kuće: Nemojte ga koristiti jer se povlači iz ljekarni opasno Smrtonosni mikrob prvi put otkriven izvan bolnice, tamo gdje nitko ne bi očekivao Nakon pravomoćne presude Evo što im sve država oduzima: Mamići ostaju bez novca na računima, nekretnina i automobila PlanRadar Jasna komunikacija alfa je i omega uspješne obnove 5g mreža Fakultet elektrotehnike i računarstva FER FER Zagreb

article_url: https://www.poslovni.hr/sci-tech/ht-za-fer-radi-prvu-privatnu-5g-mrezu-u-drzavi-4213853