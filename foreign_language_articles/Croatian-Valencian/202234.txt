Državne granice Ministar Grubeša o sprječavanju ulaska bh. državljana u BiH s osobnom iskaznicom Osoba koja ima osobnu iskaznicu Bosne i Hercegovine se nikako ne može smatrati strancem, pa čak i ako je u Republiku Hrvatsku ušla s putovnicom Republike Hrvatske, jer je dozvoljeno imati dvojno državljanstvo. Vijesti / Flash | 20. 05. 2020. u 13:54 Bljesak.info Foto: Bljesak.info / Putovnice Hrvatske i BiH Tekst članka se nastavlja ispod banera Ministarstvo pravde BiH uputilo je Vijeću ministara Bosne i Hercegovine Informaciju o sprječavanju ulaska BiH državljana u Bosnu i Hercegovinu, o čemu je upoznato primitkom niza pritužbi domaćih državljana kojima je onemogućeno da se vrate u svoju matičnu zemlju. Iz pritužbi smo saznali da je od strane policijskih službenika Granične policije BiH državljanima BiH onemogućen povratak, odnosno ulazak u Bosnu i Hercegovinu, s obrazloženjem da ne posjeduju važeću putnu ispravu inzistirajući na posjedovanju putovnice izdane od strane organa Bosne i Hercegovine. Službenici Granične policije nisu priznavali posjedovanje osobne iskaznice BiH kao dovoljan dokaz posjedovanja državljanstva, uslijed čega su još izdavali i prekršajni nalog“, istaknuo je ministar Josip Grubeša. Kao obrazloženje svojih postupaka policijski službenici pozivaju se na posebne mjere koje su uvedene na graničnim prijelazima BiH u cilju sprječavanja širenja koronavirusa (COVID-19) konkretnije na Odluku o propisivanju dodatnih uvjeta za ulazak stranaca u Bosnu i Hercegovinu koju je donijelo Vijeće ministara BiH („Službeni glasnik BiH“, br. 18/2020 i 20/2020), a kojom je propisana obveza posjedovanja važeće putovnice za ulazak u Bosnu i Hercegovinu stranih državljana (uključujući hrvatske državljanine). Međutim, osoba koja ima osobnu iskaznicu Bosne i Hercegovine se nikako ne može smatrati strancem, pa čak i ako je u Republiku Hrvatsku ušla s putovnicom Republike Hrvatske, jer je dozvoljeno imati dvojno državljanstvo. Zakon o osobnoj iskaznici državljana BiH člankom 2. propisuje mogućnost korištenja osobne iskaznice BiH za prelazak državne granice, što ne može biti, ali i nije isključeno Odlukom koju je donijelo Vijeće ministara BiH. Ministar Grubeša je naznačio: „Ono što nam je namjera ovom Informacijom je da upoznamo Vijeće ministara BiH da je ovo izvanredno stanje, gdje ljudi nisu mogli anticipirati ovakve i slične probleme, i veliki je broj slučajeva kada su osobe, državljani BiH, na valjan način napustili Bosnu i Hercegovinu, međutim novonastalom situacijom, povratak na isti način im je onemogućen.“. Ovim postupanjem djelatnika Granične policije apsolutno se dovodi u pitanje pravna sigurnost, ali se opravdano pitanje kako se uopće osobe sa dvojnim državljanstvom mogu smatrati stranim državljanima od strane Bosne i Hercegovine. Unatoč činjenici da su granicu prešli s osobnom iskaznicom Republike Hrvatske, svoje državljanstvo Bosne i Hercegovine mogu dokazati osobnom iskaznicom izdanom od nadležnog organa Bosne i Hercegovine, te se takve osobe ne mogu i ne smiju smatrati strancem u smislu Odluke koju je donijelo Vijeće ministara BiH, odnosno nikako ne bi smjeli prekršajno odgovarati. „U prilog ovome ističem da je Zakonom o kretanju i boravku stranaca i azilu propisano je da se strancem na teritoriji Bosne i Hercegovine ne smatra državljanin Bosne i Hercegovine koji ima i državljanstvo neke druge države“, tvrdi ministar Grubeša za Večernjak. To su upravo ove osobe zbog kojih i šaljemo Informaciju na Vijeće ministara. Ne sumnjamo da je došlo do zabune policijskih službenika na graničnom prelazu i da se ne radi o namjernoj diskriminaciji, ali obzirom da je Odluka o propisivanju dodatnih uvjeta za ulazak stranaca u Bosnu i Hercegovinu dovela u zabunu djelatnike Granične policije, te ih navela da postupaju nezakonito i nanose štetu državljanima Bosne i Hercegovine, predložili smo da Vijeće ministara BiH donese Odluku o dopuni Odluke o propisivanju dodatnih uvjeta za ulazak stranaca u Bosnu i Hercegovinu kojom će se, uz određene provjere, za vrijeme trajanja gore spomenute Odluke, omogućiti povratak svih državljana Bosne i Hercegovine u svoju zemlju, a koji su se našli u legalnom boravku u drugoj zemlji, bez obzira na neposjedovanje važeće putovnice, rekao je ministar Grubeša. 0 Kopirati

article_url: https://www.bljesak.info/vijesti/flash/Ministar-Grubesa-o-sprjecavanju-ulaska-bh-drzavljana-u-BiH-s-osobnom-iskaznicom/312519