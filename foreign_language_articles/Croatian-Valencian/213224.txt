David Icke o pandemiji (4): “Sintetička” hrana, umjetna inteligencija i plastični novac U četvrtom, posljednjem dijelu analize intervjua teoretičara zavjere Davida Ickea, bavimo se njegovim tvrdnjama o sintetičkoj hrani, AI tehnologijama te novcu i tehnokratiji. Ocijenjeni članci Transformacija svijesti Pseudonauka; Teorija zavjere; Republika.rs Pseudonauka; Teorija zavjere; Facebook profili i stranice Pseudonauka; Teorija zavjere; Demantirano; Nacionalna geografija Pseudonauka; Teorija zavjere; Demantirano; Dnevno.hr Pseudonauka; Teorija zavjere; Demantirano; Priznajem.hr Pseudonauka; Teorija zavjere; Balkantimes Pseudonauka; Teorija zavjere; Urbancube Pseudonauka; Teorija zavjere; Nasa borba Pseudonauka; Teorija zavjere; Facebook profili i stranice Pseudonauka; Teorija zavjere; Facebook profili i stranice Pseudonauka; Teorija zavjere; U intervjuu koji je dao TV stanici London Live 6. aprila, poznati teoretičar zavjera David Icke je iznio niz netačnih tvrdnji o uzrocima i širenju pandemije COVID-19. Intervju, koji je emitovan uživo na Facebooku i YouTubeu, na domaćem govornom području se prvi put pojavio na portalu Transformacija Svijesti, gdje je objavljen 6. i 9. aprila ove godine. Raskrinkavanje je do sad objavilo tri analize bazirane na Ickeovim navodima iz ovog intervjua koje možete pročitati na linkovima ispod. Pseudonauka David Icke o pandemiji: Bajke o 5G mreži i “čipovima u vakcinama” Bivši fudbaler i poznati teoretičar zavjere, David Icke, tvrdi da je pandem... Pseudonauka Teorija zavjere Demantirano 01.05.2020 Pseudonauka David Icke o pandemiji (2): Egzozomi, 5G, vakcine i nevidljiva tinta U drugom dijelu analize intervjua Davida Ickea, bavimo se njegovim tvrdnjam... Pseudonauka Teorija zavjere Demantirano 08.05.2020 Pseudonauka David Icke o pandemiji (3): Uprkos tvrdnjama teoretičara zavjere, 5G vas neće ugušiti U trećoj analizi videa u kojem govori teoretičar zavjere David Icke, a koji... Pseudonauka Teorija zavjere Demantirano 12.05.2020 U četvrtom i posljednjem nastavku donosimo analizu preostalih Ickeovih tvrdnji iz ovog razgovora. Ljudi mi godinama govore: “Ne može nekolicina ljudi kontrolisati svijet, to je smiješno!” A u nekoliko nedjelja, grupica ljudi je organizovala karantin i kućni pritvor, Briane. Kako misliš ne mogu? Oni to rade. Koliko dugo ćemo trpjeti, jer je sljedeće što planiraju je da se pobrinu o hrani. Šta može prouzrokovati veću zavisnost kod ljudi nego kada država kontroliše hranu? Već sam ranije rekao gdje nas ovo vodi, ali da ponovim. Vode nas u situaciju gdje će hrana kakvu je poznajemo nestati, uvest će sintetičku hranu. Koja industrija je najviše uništena kao rezultat ovog zatvaranja? Restorani i ostalo. Nije planirano da oni (restorani op.a.) postoje duže vrijeme jer oni žele kontrolisati hranu. Jer ako kontrolišu hranu oni kontrolišu vas, jer ako ne uradite šta vam je rečeno nećete dobiti nimalo hrane. Icke nije naveo na koju “grupicu ljudi” tačno misli, niti u intervjuu spominje na koji način se ta navodna grupa “planira pobrinuti o hrani”, te nije moguće utvrditi na koga i na šta se ovi navodi odnose. No, slične neutemeljene tvrdnje o “sintetičkoj” hrani, te različite neprovjerene priče vezane uz hranu i prehrambenu industriju stare su decenijama, a zahvaljujući internetu posljednjih su godina u većem zamahu nego ikad. U medijima i na društvenim mrežama se najčešće šire one o genetski modificiranoj hrani (GMO), no nisu rijetke ni one o lažnoj hrani odnosno o umjetno proizvedenim namirnicama. O netačnim medijskim tvrdnjama kakve su one o plastičnoj” riži i sintetičkom” kupusu kao i o drugim slučajevima medijskih napisa o navodnoj umjetnoj hrani u više je navrata pisala i platforma za provjeru činjenica Snopes. Što se tiče tvrdnje da je restoranska industrija odnosno ugostiteljstvo najviše stradalo tokom vanrednih mjera uvedenih zbog pandemije COVID-19, ona je djelimično tačna. Ugostiteljski objekti koji služe i prodaju hranu, kao i kafići i noćni klubovi, su mjesecima bili zatvoreni za goste, što je vlasnicima donijelo velike finansijske gubitke. Ovo je rezultiralo i velikim postotkom otpuštanja ugostiteljskih radnika, a u SAD je zabilježen i rekordan broj otkaza u ovoj djelatnosti o čemu je 3. aprila 2020. izvijestio i CNBC. Prema drugim izvještajima, u krizi izazvanoj aktuelnom pandemijom najveće gubitke su zabilježile kompanije i biznisi koji se bave transportom (prvenstveno aviokompanije) i turističkim djelatnostima, uključujući hotele, turističke resorte i agencije. Stvarni uticaji pandemije na globalnu ekonomiju još nisu jasno definisani niti izmjereni budući da ova kriza - još uvijek traje. Kao i većina Ickeovih priča, i ona o uništenju restoranske industrije sadrži dio koji je tačan - u ovom slučaju, činjenicu da je ugostiteljstvo jako pogođeno pandemijom COVID-19 - uz koji je pridodata potpuno neutemeljena tvrdnja za koju nema nikakvih dokaza. Činjenica da su restorani u mnogim državama bili zatvoreni kao mjera smanjivanja širenja zaraze, ni u kom slučaju ne znači da ova grana ugostiteljstva ima ograničen rok trajanja, ili da će “nestati” zbog pandemije COVID-19. Kako Icke u razgovoru ne daje nikakve primjere ni načine na koji bi se to moglo izvesti, njegovi navodi o kontrolisanju hrane od strane nedefinisane grupe ljudi nisu provjerljivi - niti utemeljeni u bilo kakvim činjenicama. Umjetna inteligencija neće “zamijeniti” čovjeka Icke u intervjuu dalje iznosi i sljedeće tvrdnje: Icke: U tom pravcu idemo. I na kraju do povezivanja vještačke inteligencije sa ljudskim mozgom da nećemo moći misliti sopstvene misli. Vještačka inteligencija će razmišljati za nas. (...) Rose: Da li je to pomoću nanotehnologije u vakcinama? Icke: Da, ali oni nam kažu, Briane, ovaj Ray Kurzweil, još jedan psihopata iz Silikonske doline, Google-ov izvršni direktor, rekao je da će do 2030. godine ljudi moći povezati svoj mozak sa vještačkom inteligencijom. I ovo su njegove riječi, ne moje, kada se to desi, vještačka inteligencija će vršiti sve više ljudskog razmišljanja sve do mjere gdje će ljudsko razmišljanje kakvim ga poznajemo biti zanemarivo. Ukratko, to su njegove riječi, sumirao sam ih. Pretraga tvrdnji vezanih uz izjave Raya Kurweila, američkog inovatora i Google-ovog direktora inžinjeringa, poznatog po različitim predviđanjima iz oblasti novih tehnologija, pokazuje da je on prije nekoliko godina zaista govorio o spajanju ljudskog mozga s umjetnom inteligencijom (AI) u bliskoj budućnosti o čemu su izvijestili svjetski, ali i mediji na našem govornom području. Kako je u godinama koje su uslijedile došlo do bržeg razvoja AI tehnologija, Kurzweilova predviđanja o mogućem spajanju ljudske i umjetne inteligencije su ponovo dolazila u fokus javnosti. Iz ovog razloga, sam Kurzweil je 2017. u razgovoru na događaju organizacije Council of Foreign Relations (CFR) pojasnio kako to njegovo predviđanje ne znači da će AI zamijeniti čovjeka i preuzeti kontrolu nad ljudskim mozgom, već da će ga unaprijediti, o čemu je iste godine pisao i NBC: Moj stav je da nas AI neće zamijeniti, rekao je CFR-u. Ona će nas unaprijediti. To se već dešava. I zaista, za Kurzweila, ako dođe do singularnosti (hipotetičkog momenta u vremenu prema kojem tehnološki razvoj može postati nekontrolisan od strane čovjeka op.a.), on ne znači da će mašine postati nadmoćne nad čovjekom. Umjesto toga, on predviđa da će to više izgledati kao suživot u kojem će mašine povećati snagu ljudskih sposobnosti. Prema tome, Kurzweil jeste rekao da predviđa da će u budućnosti doći do spajanja ljudske i umjetne inteligencije, ali ne i da nećemo moći misliti sopstvene misli i da će ljudsko razmišljanje biti zanemarivo, kako je to predstavio Icke. Što se tiče Ickeovih tvrdnji o navodnoj “nanotehnologiji” u vakcinama, one su opovrgnute u prvoj analizi Raskrinkavanja koja se bavila ovim intervjuom. Dalje u intervjuu, Icke tvrdi i sljedeće: Sada imamo čovjeka po imenu Elon Musk, spomenuo sam da je psihopata, zar ne? I on je prije nekoliko godina rekao, možda se sjećate: “AI može da bude kraj za čovječanstvo!” Da, zašto? Ti to najbolje znaš. Ti to znaš. I šta on radi? Osniva kompaniju Neuralink da bi povezao ljudski mozak sa kompjuterom, je li tako? I on također vodi ovu SpaceX organizaciju za postavljanje satelite gore, ali on također vodi Tesla automobile, je li tako? Električna vozila. (...) Zašto, britanska vlada je to uradila, zašto uklanjaju automobile na benzin i dizel? Zato što tamo gdje nas vode su autonomna vozila, gdje će kompjuter odlučivati gdje možete ići. Auto na benzin, sjednete u njega, i vi vozite gdje želite da idete. Kada ste u autonomnom autu, moći ćete ići samo do limita gdje kompjuter može da vodi auto. I ovi kompjuteri će biti kodirani da nećete moći ići na mjesta na koja vlada ne želi da idete. I sada, ne možete imati autonomne automobile i automobile na benzin i dizel. Zato uklanjaju benzin i dizel zbog smiješne ideje da ljudi uzrokuju klimatske promjene, što je još jedna prevara kulta 1%, vođena od strane kompjuterskih modela istih ljudi koje vode kompjuterske modele tzv. virusa. Elon Musk, američki inovator i vlasnik kompanija Tesla, SpaceX i Neuralink, proteklih je godina u više navrata u dramatičnom tonu govorio o potencijalnim posljedicama razvoja umjetne inteligencije, izjavivši da je AI veća prijetnja od nuklearnog oružja, da predstavlja veću opasnost od Sjeverne Koreje, te da će u budućnosti roboti u svemu biti bolji od ljudi. Međutim, Ickeov fokus u ovom dijelu intervjua nije zaista na Elonu Musku. Činjenica da je AI jedna od ključnih tehnologija u razvoju automobila kojima bi u budućnosti umjesto čovjeka mogli upravljati napredni kompjuterski sistemi, Ickeu je samo povod za plasiranje ničim argumentovane priče o postojanju kulta 1% - imaginarne grupe ljudi koja kontroliše svijet. Također, stvarnu odluku britanske vlade da do 2035. godine zabrani prodaju automobila na tradicionalna goriva kako bi smanjili emisiju CO2, Icke koristi kako bi negirao činjenicu da ljudski faktor ima veliku ulogu u klimatskim promjenama, što je još jedna od uobičajenih teza pristalica teorija zavjere. Informacija da se virusi mogu prenijeti novčanicama nije lažna Pored tvrdnji kako kult 1% kontroliše hranu, Icke tvrdi da je navodna grupa “moćnika iz sjene” iskoristila pandemiju COVID-19 kako bi kontrolisala i - novac: Sve što radite i sve što kupite pod A - oni će znati, a pod B - oni mogu odlučiti da li ćete kupiti ili ne, zato što ako sada odete u prodavnicu, ponovo, ne tako često kao prije nekoliko sedmica, i predate kreditnu karticu, digitalni novac, i oni uzmu vašu karticu i kažu da kartica nije prihvaćena, odbijena je. OK, platiću gotovinom onda. I kada više ne bude gotovine, i vidite da ova prevara sa virusom ispunjava sve zahtjeve kulta, sve što sam rekao da žele, oni opravdavaju ovim što se dešava. Kažu da je gotovina opasna jer s nje možete pokupiti virus. To je laž. Ljudi koji su koristili gotovinu više je ne koriste jer bi mogli se zaraziti virusom. I ljudi, kompanije koje upravljaju bankomatima, prije 3-4 dana su izašli s izjavom da će se do kraja ljeta završiti sa gotovinom zbog virusa. Rose: I Velika Britanija je nedavno uvela plastične novčanice, na kojim se vjerovatno virus duže zadržava. Icke: Ovo nema nikakve veze sa zdravljem već sa kontrolom. To su sve takve gluposti. U svakom slučaju, kada sva gotovina nestane i budete imali samo digitalni novac, i plan je da sve bude u mikročipu, totalitarni plan korak po korak.. Iako Icke ne navodi izvor tvrdnje da će se do kraja ljeta završiti s gotovinom zbog virusa, te navodi samo da se radi o ljudima i kompanijama koje upravljaju bankomatima, online pretraga ključnih pojmova iz ove tvrdnje otkriva da se 3. aprila 2020. godine u magazinu Forbes, ali i drugim medijima pojavila informacija da je Banka za međunarodna poravnanja (BIS) - bankarska organizacija sa sjedištem u Švicarskoj, čije su članice centralne banke iz 62 države svijeta - 3. aprila objavila bilten pod nazivom COVID-19, gotovina i budućnost plaćanja. U sažetku ovog biltena koji stoji u već uvodnom dijelu teksta stoji sljedeće: • Pandemija Covid-19 izazvala je zabrinutost u javnosti da bi se koronavirus može prenijeti gotovinom. • Naučni dokazi ukazuju na to da je vjerovatnoća prenosa putem novčanica niska u poređenju s drugim predmetima koji se često dodiruju, kao što su terminali za kreditne kartice ili PIN uređaji za plaćanje. • Da bi održale povjerenje u korištenje gotovine, centralne banke aktivno komuniciraju, pozivajući na dalje korištenje gotovine a u nekim slučajevima i na steriliziranje ili karantiranje novčanica. Neke od njih pozivaju i na beskontaktno plaćanje. • Gledajući unaprijed, ovo bi moglo ubrzati prelazak na digitalna plaćanja. Ovo bi moglo stvoriti i podjele u pristupu instrumentima plaćanja koji bi mogli negativno utjecati na starije potrošače i one ljude koji pri plaćanju ne koriste usluge banaka. Pandemija može povećati broj inicijativa za odbranu uloge gotovine - ali isto tako i inicijative za digitalne valute centralne banke. Suprotno Ickeovom tvrdnjama, u ovom biltenu, kao ni u medijskim člancima u kojima se isti pominje, nema nikakve najave da će ljudi i banke do ljeta završiti s gotovinom, već su isti objavljeni u svrhu informisanja javnosti o izazovima u bankarskom sektoru uzrokovanim pandemijom COVID-19 i mogućem povećanom prelasku s plaćanja gotovinom na druge, digitalne načine plaćanja u doba zdravstvene krize. U biltenu autori donose i naučno objašnjenje o mogućem prenosu virusa putem gotovine: Istraživanje u mikrobiologiji ispitalo je da li patogeni agenti, uključujući viruse, bakterije, gljivice i parazite mogu preživjeti na novčanicama i kovanicama (Angelakis i ostali, 2014.). Thomas i ostali (2008) smatraju da neki virusi, uključujući gripu, mogu satima ili danima preživjeti na novčanicama, posebno ako su razblaženi u sluzi (Grafikon 3, lijeva strana). Lopez i ostali (2011) otkrivaju da neporozne površine imaju veću efikasnost kod prijenosa, što znači da mogu lakše prenijeti viruse i bakterije. Virus Covid-19 takođe može preživjeti na površinama. Istraživanje van Doremalena i ostalih (2020) otkriva da Covid-19 može preživjeti tri sata u zraku, 24 sata na kartonu, a još duže na drugim čvrstim površinama (Grafikon 3, desna strana). Prema tim saznanjima, naučnici napominju da je vjerovatnost prijenosa putem novčanica niska u usporedbi s drugim predmetima koji se često dodiruju. Do danas nema poznatih slučajeva prenosa Covid-19 putem novčanica ili kovanica. (...) Činjenica da virus najduže preživljava na neporoznim materijalima, poput plastike ili nehrđajućeg čelika, znači da debitne i kreditne kartice, kao i kartični terminali i PIN uređaji za plaćanje mogu biti prenosnici virusa. Iz gore prikazanih činjenica, može se vidjeti i da se virus, iako s niskom vjerovatnoćom, može prenijeti putem novčanica i kovanica, te da se ne radi o lažnoj informaciji, kako to Icke kategorično tvrdi. Dalje, što se tiče tvrdnje da je Velika Britanija nedavno uvela plastične novčanice, na kojim se vjerovatno virus duže zadržava, činjenica je da su u Velikoj Britaniji u februaru 2020. godine u upotrebu puštene polimerne novčanice od 20 funti, dok je o potencijalnoj mogućnosti zaraze virusom putem novčanica izrađenih od polimera (plastične mase op.a.), 2. marta 2020. godine pisao i britanski Telegraph: Glasnogovornik Engleske centralne banke je rekao: Kao i svaka druga površina s kojom u kontakt dolazi veliki broj ljudi, novčanice mogu sadržati bakterije i viruse. No ipak, rizik rukovanja polimernim novčanicama nije ništa veći od rizika kojem se izlažemo dodirujući uobičajene predmete kao što su rukohvati, kvake na vratima ili kreditne kartice. Ono što se može zaključiti iz nekih dijelova intervjua obuhvaćenih ovom analizom, jeste da se David Icke u više navrata poslužio činjenicama kako bi što uvjerljivije plasirao neke od svojih teorija zavjere, prvenstveno onu da nekolicina ljudi kontroliše svijet. U tu se svrhu poslužio javnosti poznatim izjavama Raya Kurzweila i Elona Muska, ali i informacijama da ugostiteljstvo jeste pretrpilo velike finansijske gubitke zbog pandemije, da Velika Britanija jeste u upotrebu pustila polimerne novčanice, da su AI tehnologije sastavni dio tehnologija za razvoj autonomnih automobila i drugim provjerljivim tvrdnjama. No, svaka od ovih pojedinačnih informacija je zatim “nadograđena” Ickeovim tumačenjem koje ju predstavlja kao navodni dokaz planova “vladara iz sjene” - i svaki put bez ikakvih dokaza kojima bi se takve interpretacije opravdale. Kao i većinu tvrdnji koje smo ocijenili u prethodnim analizama, i ove izjave Davida Ickea ocjenjujemo kao teoriju zavjere i manipulaciju činjenicama. (Raskrinkavanje.ba) Pogledajte originalni članak Objavljeno: 2020-04-06 ZABRANJENI INTERVJU – David Icke o koronavirusu – VIDEO SA TITLOVIMA Teorija zavjere Pseudonauka Izvor: Transformacija svijesti Objavljeno: 2020-04-09 UHAPSITE BILA GEJTSA! Dejvid Ajk o vezi 5G i okultista sa širenjem korone Teorija zavjere Pseudonauka Izvor: Republika.rs Objavljeno: 2020-04-12 ZABRANJENI INTERVJU – David Icke o koronavirusu – VIDEO SA TITLOVIMA Teorija zavjere Pseudonauka Demantirano Izvor: Facebook profili i stranice Objavljeno: 2020-04-12 ZABRANJENI INTERVJU – David Icke o koronavirusu – VIDEO SA TITLOVIMA Teorija zavjere Pseudonauka Demantirano Izvor: Nacionalna geografija Objavljeno: 2020-04-09 (VIDEO) Najpoznatiji svjetski ‘teoretičar urota’ dao intervju: ‘Kult koji vlada svijetom uvodi nas u Igre gladi’ Teorija zavjere Pseudonauka Demantirano Izvor: Dnevno.hr Objavljeno: 2020-04-10 (VIDEO) Najpoznatiji svjetski ‘teoretičar urota’ dao intervju: ‘Kult koji vlada svijetom uvodi nas u Igre gladi’ Teorija zavjere Pseudonauka Izvor: Priznajem.hr Objavljeno: 2020-04-10 David Icke engleski teoretičar zavjere: Svijet se kontorliše strahom. Žele da strahom od koronavirusa unište male i srednje biznise i uvedu Tehnokratiju u cijelom svijetu – VIDEO! Teorija zavjere Pseudonauka Izvor: Balkantimes Objavljeno: 2020-04-09 DEJVID AJK: OSTVARUJE SE PLAN FINANSIJSKE ELITE! Samoubistvo ekonomskog sistema i globalna koronovirusna histerija IZRODIĆE DRUŠTVO “IGRE GLADI” Teorija zavjere Pseudonauka Izvor: Urbancube Objavljeno: 2020-04-24 PENZIONISANI AMERIČKI GENERAL OBJASNIO: Evo šta znači 5G svet, i kako je Kina postala domintna sila (VIDEO) Teorija zavjere Pseudonauka Izvor: Nasa borba Objavljeno: 2020-04-07 David Icke o mreži pete generacije Teorija zavjere Pseudonauka Izvor: Facebook profili i stranice Objavljeno: 2020-04-08 ISTINA O KORONA VIRUSU - DEJVID AJK Teorija zavjere Pseudonauka Izvor: Facebook profili i stranice Autorica: Elma Murić Objavljeno: 24. 05. 2020 | Zadnji put osvježeno: prije 9 mjeseci Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Lažna vijest Nova QAnon “priča”: Nikakvo zlato nije zaplijenjeno u Vatikanu i vraćeno u “američku blagajnu” Na društvenim mrežama su se pojavile fotografije koje navodno prikazuju zla... Lažna vijest Prenošenje lažnih vijesti Manipulisanje činjenicama Teorija zavjere 19.03.2021 Prenošenje lažnih vijesti Dezinformatori u bijelim mantilima: Slučaj doktora Račića U jeku imunizacije protiv bolesti Covid-19, jedinog izglednog rješenja za i... Prenošenje lažnih vijesti Manipulisanje činjenicama Pseudonauka 19.03.2021 Teorija zavjere Vakcine nisu biološko oružje Dezinformacije o vakcinama toliko su učestale u proteklim mjesecima da su v... Teorija zavjere 19.03.2021

article_url: https://raskrinkavanje.ba/analiza/david-icke-o-pandemiji-4-sinteticka-hrana-umjetna-inteligencija-i-plasticni-novac