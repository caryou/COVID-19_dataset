David Icke o pandemiji (3): Uprkos tvrdnjama teoretičara zavjere, 5G vas neće ugušiti U trećoj analizi videa u kojem govori teoretičar zavjere David Icke, a koji se dijelio i na našim prostorima, bavimo se tvrdnjama da 5G talasi mogu spriječiti unos kisika u ljudski organizam, čime Icke objašnjava simptome bolesti COVID-19. Ocijenjeni članci Transformacija svijesti Pseudonauka; Teorija zavjere; Republika.rs Pseudonauka; Teorija zavjere; Facebook profili i stranice Pseudonauka; Teorija zavjere; Demantirano; Nacionalna geografija Pseudonauka; Teorija zavjere; Demantirano; Dnevno.hr Pseudonauka; Teorija zavjere; Demantirano; Priznajem.hr Pseudonauka; Teorija zavjere; Balkantimes Pseudonauka; Teorija zavjere; Urbancube Pseudonauka; Teorija zavjere; Nasa borba Pseudonauka; Teorija zavjere; Facebook profili i stranice Pseudonauka; Teorija zavjere; Facebook profili i stranice Pseudonauka; Teorija zavjere; U intervjuu koji je dao TV stanici London Live 6. aprila, poznati teoretičar zavjere David Icke je iznio niz netačnih tvrdnji kojima je pandemiju COVID-19 doveo u vezu sa 5G mrežom. Intervju, koji je emitovan uživo na Facebooku i YouTubeu, na domaćem govornom području se prvi put pojavio na portalu Transformacija Svijesti, gdje je objavljen 6. i 9. aprila ove godine. Raskrinkavanje objavljuje analize vezane za cijeli intervju u nastavcima. Na linkovima ispod možete pročitati prve dvije analize. Pseudonauka David Icke o pandemiji: Bajke o 5G mreži i “čipovima u vakcinama” Bivši fudbaler i poznati teoretičar zavjere, David Icke, tvrdi da je pandem... Pseudonauka Teorija zavjere Demantirano 01.05.2020 Pseudonauka David Icke o pandemiji (2): Egzozomi, 5G, vakcine i nevidljiva tinta U drugom dijelu analize intervjua Davida Ickea, bavimo se njegovim tvrdnjam... Pseudonauka Teorija zavjere Demantirano 08.05.2020 U ovoj analizi se između ostalog bavimo tvrdnjama da COVID-19 nije virusna bolest, već poremećaj unosa kisika u organizam, uzrokovan 5G mrežom. Icke je jednu od tvrdnji iz videa formulisao ovako: Ako ljudi odu na moj web-site da vide pripremljen paket za gledaoce ove emisije London Real, među predstavljenim video klipovima će vidjeti i video sa doktorom iz New York-a. Ovo je doktor koji je toliko ogorčen da je napravio video, izašao je izvan kutije, i on je radio na intenzivnoj njezi u hitnoj službi bolnice u New York-u. On u videu kaže: “Pogledajte, ovo nije COVID-19, ovo nije što nam je rečeno da jeste!” Rekao je: Rečeno nam je,… pogledajte piramidu gdje svako radi ono što mu je rečeno; rekao je: “rečeno nam je da liječimo ljude koji dolaze sa plućnim problemima kao ljude koji imaju zaraznu bolest COVID-19. Ali to nije ono što mi vidimo ovde”. Doktor iz YouTube videa o kojem govori Icke je Cameron Kyle-Sidell, doktor hitne pomoći iz New Yorka. Doktor Kyle-Sidell je spomenuti snimak objavio na servisu Vimeo 31. marta 2020. godine. YouTube video koji je Icke “pripremio u paketu za gledaoce” je objavljen na kanalu Dane Ashley 4. aprila, i pregledan je više od 360.000 puta. U tom videu, doktor Kyle-Sidell preispituje način na koji se respiratori koriste u terapiji protiv COVID-19. Ono što on zapravo kaže je: Prije devet dana, otvorio sam odjel intenzivne njege za najbolesnije COVID pozitivne pacijente u ovom gradu i tokom tih devet dana vidio sam stvari koje nisam vidio nikad prije. Liječeći ove pacijente, svjedočio sam medicinskim pojavama koje jednostavno nemaju smisla u kontekstu liječenja bolesti koja bi trebala biti virusna upala pluća. Prije devet dana, pretpostavljao sam da otvaram odjel intenzivne njege za liječenje pacijenata sa virusom koji uzrokuje upalu pluća, koja razara pluća širom svijeta, počevši kao nešto blago - kašalj, bolno grlo - da bi progresivno postajalo ozbiljnije, dok na kraju ne bi završilo kao nešto što se zove akutni respiratorni distresni sindrom, ili ARDS. To je paradigma po kojoj radi svaka bolnica u zemlji. To je bolest, ARDS, za liječenje koje se svaka bolnica priprema, i to je bolest - ARDS - zbog koje bi 100.000 Amerikanaca moglo biti stavljeno na respirator u sljedećih dvije do šest sedmica. Pa ipak, sve što sam vidio u zadnjih devet dana, sve stvari koje jednostavno nemaju smisla, pacijenti koje vidim svojim očima, pluća koja nastojim da poboljšam, su me doveli do uvjerenja da COVID-19 nije ta bolest, i da djelujemo po medicinskoj paradigmi koja je netačna. Ukratko, mislim da liječimo pogrešnu bolest. Dakle, doktor Kyle-Sidell nije rekao da “ovo nije COVID-19, ovo nije što nam je rečeno da jeste!”, kako navodi Icke. Ono što je on stvarno rekao je da vjeruje kako bolest COVID-19 nije akutni respiratorni distresni sindrom, bolest za koju su doktori bili pripremljeni da je liječe. No, Icke nastavlja istom linijom rezonovanja: To je u intervjuu, otiđite i pogledajte u videu! Rekao je da oni to ne vide. Rekao je: “Nikada nisam vidio ovako nešto u smislu onoga što vidim u plućima ovih ljudi, od čega oni pate i umiru”. Ovo je on rekao. Njihova pluća izgledaju kao kod osobe koja je letjela na 9 hiljada metara, gdje je nestao pritisak u kabini, nestao kisik, i oni polagano umiru od nedostatka kisika. Dao je drugu analogiju: njihova pluća izgledaju kao nešto što bih očekivao kod osobe koju biste stavili na vrh Everesta, bez ikakve aklimatizacije i očigledno bez aparata za disanje, očekivali biste da njihova pluća rade tako. Rekao je: “Ne znam šta se dešava, ali ovo nije COVID-19, ovo nije zarazna bolest i nikada nisam vidio ovako nešto!” Ickeova tvrdnja da je doktor Kyle-Sidell rekao da “ovo nije COVID-19, ovo nije zarazna bolest” je potpuno izmišljena. Ono što je doktor Kyle-Sidell rekao u videu glasi: Plućna bolest COVID-19, koliko ja vidim, nije upala pluća i ne bi se trebala liječiti kao da jeste. Prije se čini da je neka vrsta virusne… čini se da je neka vrsta virusno uzrokovane bolesti, koja podsjeća na visinsku bolest. Visinska bolest (link) Na većim nadmorskim visinama, zračni pritisak (barometarski pritisak) pada, tako da u vazduhu ima manje kisika. Ljudi mogu živjeti bez tegoba na umjereno velikim visinama, ali tijelo se mora prilagoditi, a za to je potrebno vrijeme. Ako se popnete na nadmorsku visinu iznad 2.500 metara, prijeti vam opasnost od neugodnih ili opasnih simptoma od promjene visine. Opservacije doktora Kyle-Sidella, na osnovu devet dana liječenja pacijenata sa ozbiljnim simptomima bolesti COVID-19, od strane teoretičara zavjere su “interpretirane” tako da odgovaraju njihovim tvrdnjama koje negiraju postojanje te bolesti. Portal Natural News, poznat po promicanju teorija zavjere i objavljivanju lažnih vijesti (od kojih smo jednu analizirali ovdje), 5. aprila je objavio članak u kojem se citiraju dijelovi izjava dr. Kyle-Sidella, ali se na kraju dodaje da one “otvaraju pitanja o porijeklu virusa SARS-CoV-2” - to jest pitanje da li neki “dodatni faktori” u kombinaciji s virusom dovode do nedostatka kisika. Doktor Kyle-Sidell se ogradio od takvih teorija i napisao u tweetu od 6. aprila kako “ne zna odgovor. Ali izgleda da je ovo nova bolest koja zahtijeva novi model liječenja”. twister sister Njujorški doktor urgentne medicineCameron Kyle-Sidell ne sugerira da se respiratori ne koriste. On sugerira da se koriste na drugi način, da daju kisik a ne pritisak. On kaže da COVID-19 više liči na simptome visinske bolesti a ne upale pluća. Cameron Kyle-Sidell Upravo! Ja ne znam odgovor. Ali izgleda da je ovo nova bolest koja zahtijeva novi model liječenja. Ako ovo nismo vidjeli prije, onda nas sva velika ARDS ispitivanja mogu voditi na stranputicu, jer nije bilo COVID+ pacijenata u tim ispitivanjima. Icke u svom videu objašnjava “dodatni faktor” koji uzrokuje nedostatak kisika u krvi pacijenata oboljelih od COVID-19, s tim da taj “faktor” zamjenjuje sam virus. Ovo je priznala industrija telekomunikacija. 5G na frekvenciji 60GHz, što oni žele da postignu, a ja kažem da su već to prećutno i postigli, zaustavlja ljudsko tijelo i krv u apsorbciji kisika. Ukoliko se neko izloži 5G zračenju frekvencije od 60GHz, taj neće moći apsorbirati dovoljno kisika. Takvi bi samo pali na ulici. Ovakvi simptomi i taj ishod su potpuno identični onome što doktor iz New Yorka opisuje i što je on vidio. (...) Razlog zašto ovo rade, zašto postavljaju 5G repetitore svuda i satelite, što više rašire 5G, to će 5G mreža imati veći uticaj na zdravlje populacije. A što više 5G bude imao uticaja na zdravlje populacije, više će moći tvrditi da je to uzrokovano COVID-19. Ako počnu da emituju 5G na frekvenciji od 60GHz, imaće puno ljudi koji će umrijeti jer neće moći apsorbirati kisik. Ukoliko urade to, onda mogu početi sa popunjavanjem mrtvačnica i tvrditi: pogledajte, ovo je virus, treba da bude još više zatvaranja i treba da se nastavi tako u beskraj. Moramo da pazimo na to. Gledajući u brojke do sada, ako ljudi počnu naglo umirati, u velikim brojkama, bilo gdje u svijetu gdje postoji 5G, i na kraju završe u ovim mrtvačnicama, treba odmah da preispitujemo i zbrojimo dva i dva. Jer takvo dešavanje, na osnovu putanje brojki koje imamo do sada, bi bilo neobjašnjivo, ali ne i ukoliko oni uklanjaju kisik iz atmosfere. I to može biti urađeno na veoma malom području. Možete naciljati starački dom i ukloniti kisik uz pomoć 5G. Ljudi bi umirali, a vi biste rekli COVID-19. Tvrdnje da 5G talasi na frekvenciji od 60GHz apsorbuju kisik, ili da sprječavaju apsorpciju kisika u organizmu, pojavile su se i prije pandemije COVID-19. Tako je 2018. godine, na YouTube postavljen video u kojem američki teoretičar zavjere Joe Imbriano “objašnjava” kako će ti talasi biti iskorišteni da se izmisli bolest, najvjerovatnije nervnog sistema, da bi se uvela prisilna vakcinacija. Imbriano inače objavljuje članke u kojima promoviše razne teorije zavjere, uključujući i one vezane za COVID-19. O “vezi” između 5G telekomunikacijske tehnologije i COVID-19 pandemije smo pisali ranije. Na osnovu studija rađenih do sada, ne postoje dokazi da je izlaganje elektromagnetnim talasima na frekvencijama koje se koriste u 5G mreži štetno za ljudsko zdravlje, rekla je Svjetska zdravstvena organizacija. Više o tome pročitajte u analizi na linku ispod. Lažna vijest Radio talasi ne šire viruse i 5G mreža nije izazvala pandemiju COVID-19 Portali u regiji su prenijeli tvrdnje američkog doktora, poznatog po protiv... Lažna vijest Prenošenje lažnih vijesti Pseudonauka Ispravljeno 13.04.2020 Ukoliko bi tvrdnja da “5G apsorbuje kisik iz atmosfere” bila tačna, efekti takve pojave bi se odrazili na sve ljude istovremeno na svakom mjestu gdje postoji aktivna 5G mreža. Ne bi bilo porasta broja oboljelih i širenja bolesti na način na koji se širi COVID-19 - svi bi bili pogođeni odjednom. Također, ne bi obolijevali samo ljudi - “nestanak kisika iz atmosfere” bi uticao i na sve životinje u “pogođenom” području. Uzrokuje li pak 5G mreža simptome bolesti COVID-19? Ne, što je jasno već iz činjenice da telekomunikacijska tehnologija ne postoji u svim mjestima, niti u svim državama gdje se ova zarazna bolest širi. To uključuje i Bosnu i Hercegovinu, u kojoj ne samo da ne postoji 5G mreža, već ni 4G mreža nije u funkciji van centra većih gradova. Tamo gdje postoji, koriste se druge frekvencije, a ne 60GHz, kako tvrdi Icke. Aleksandar Mastilović, savjetnik u Regulatornoj agenciji za komunikacije Bosne i Hercegovine, za Raskrinkavanje je pojasnio koje frekvencije se koriste u 5G tehnologiji. U struci se kolokvijalno kaže da se koristi band, odnosno opseg oko 30GHz ili 60GHz, ali to ne znači da se koristi tačno ta frekvencija. Tačan raspored frekvencija za primjene u 5G prema rasporedu po kontinentima koju je uradio ITU - International Telecommunications Union, tijelo UN-a za telekomunikacije, dat je na slici u prilogu. Kao što na toj slici vidite, ono što se naziva opsegom od 60GHz u suštini će se koristiti jedino u SAD i Kanadi, i to tačnije od 64GHz do 71GHz, a kada to uporedite sa dijagramom slabljenja tj. autenacije RF signala - EM talasa, vidjećete da je to struka izabrala sa vrlo jasnim razlogom. Nažalost, ove dvije slike niko nije doveo u vezu. Npr. EU je odabrala samo opseg oko 30GHz, a tačnije 24,5-27,5GHz, a kako vidite opet u tom dijelu problem je vodena para i rezonancija na 22GHz, a ne kiseonik, pa se telekomunikacioni opseg pomjerio udesno. Struka vodi računa o tome, treba znati da pomjeraj od 1GHz je veliki pomjeraj, a skala slabljenja je logaritamska a ne linearna, pa je prikaz u nižim frekvencijama zoomiran pa se neukom čitaocu učini da 1GHz razmaka između 2 i 3GHz mnogo veći od 60 i 61GHz. Što se tiče tvrdnje da elektromagnetni talasi na frekvenciji 60GHz “uklanjaju kisik iz atmosfere”, ona je također netačna. Elektromagnetni talasi ne apsorbuju kisik, već je upravo suprotno - atmosfera i predmeti koji im se nađu na putu apsorbuju te talase. Konkretno, molekule kisika u atmosferi djeluju na radio talase frekvencije 60GHz tako što uzrokuju značajno slabljenje tih talasa. Zbog toga se koriste druge ili približne frekvencije. Na naš upit o interakciji takvih talasa i kisika u atmosferi, Mastilović nam je rekao: Svaki elektromagnetni talas, odnosno fotoni nosioci elektromagnetnog zračenja se sudaraju sa atomima i molekula u vazduhu, ali za neke frekvencije su neke molekule idealni prijemnici i apsorbuju te fotone i to su frekvencije rezonancije. Kiseonik i molekule vode, odnosno vodene pare, imaju više takvih frekvencija koje su manje ili više idealni prijemnici, ali to znači da elektromagnetni talas maksimalno slabi jer njegova energija biva upijena od molekula u vazduhu, pa se takve frekvencije ne bi trebale koristiti za telekomunikacije. Drugim riječima, korištenje frekvencija koje rezonuju sa kisikom i vodenom parom u atmosferi ne bi imalo smisla, jer bi signal bio prostorno ograničen i gubio bi se na malim udaljenostima. No, da li 5G mreža može imati nekog uticaja na funkcije ljudskog organizma? Autori i autorice studije “Interakcije milimetarskih talasa sa ljudskim tijelom: stanje znanja i noviji napreci”, objavljenje na stranici Cambridge University Press u martu 2011. godine, nisu našli definitivne dokaze da talasi na frekvenciji od 60GHz uzrokuju biološke efekte. U zaključku studije se kaže da izloženost takvim talasima srednje energije može dovesti do neznatnog lokalnog zagrijavanja kože, dok izloženost talasima niže energije nije imala biološke učinke. Suprotno Ickeovoj tvrdnji da se 5G mreža širi kako bi se “popunile mrtvačnice”, ekonomske posljedice pandemije uticale su na to planovi puštanja u rad 5G mreže u mjestima gdje je dosad nije bilo uspore ove godine. U članku “Kompanije nagovještavaju odgode puštanja u rad 5G”, koji je objavljen naportalu The Verge 1. maja, navodi se da telekomi, dobavljači mrežne opreme i analitičari upozoravaju na takav razvoj situacije nakon izvještaja poslovanja za prvi kvartal ove godine, u kojem se vidi uticaj pandemije na poslovanje. Kompanije širom spektra 5G djelatnosti sad upozoravaju na potencijalne odgode. Iz Samsunga su, na primjer, rekli da će “investicije u 5G mreže biti smanjene ili odgođene u zemlji [Južna Koreja] i u inostranstvu kako bude više posljedica COVID-19”. U međuvremenu, Ericsson i Nokia, uz Huawei dva od tri najveća proizvođača mrežne opreme, su također upozorili na odgode. “COVID-19 i mjere koje su vlade poduzele da uspore širenje [bolesti] otežavaju našu isporuku usluga i opskrbu, zbog izolacije i ograničenja putovanja u mnogim zemljama” rekao je direktor Ericssona Börje Ekholm, dok je direktor Nokie Rajeev Suri rekao CNBC-ju da bi “moglo biti nekih odgoda” u Evropi. Icke je, dalje, ustvrdio da postoji (ne baš precizno objašnjen) plan da se se “fudbalski tereni prenamjenjuju u mrtvačnice” za ljude koji će navodno umrijeti od izlaganja 5G talasima na frekvenciji od 60GHz. Oni nisu imali dovoljno mrtvih ljudi, uprkos lažiranju brojki i pronalaženju što većeg broja ljudi za koje tvrde da su umrli od COVID-19, a kako bi opravdali činjenicu da je ovo smrtonosni virus. Ali u isto vrijeme, stopa smrtnosti od svih uzroka zajedno se ne penje. Oni grade mrtvačnice. Prenamjenjuju fudbalske terene u mrtvačnice. To rade u mnogim zemljama. Rade na pripremama za veliki broj mrtvih ljudi. Tu nešto ne valja, međutim... Samo napuhane brojke [umrlih] ne bi bile dovoljno opravdanje za popunjavanje [novih mrtvačnica], zato nikada ne bi tako postupili. I ukoliko grade ove masivne mrtvačnice i tako dalje, a brojke [mrtvih] počinju padati, kao u Kini - “Oh, izašli smo (iz pandemije)!” - ispašće potpuni idioti. Zašto to onda rade? Ne kažem da će se ovo desiti, ali kažem da je ovo nešto što trebamo držati na oku. Tačno je da se stadioni koriste tokom pandemije, ali koriste se kao poljske bolnice, ili kao mjesta za testiranje ili za distribuciju humanitarne pomoći, a neki i kao potencijalne mrtvačnice. U članku koji je objavljen 1. maja, National Geographic se osvrnuo na načine korištenja sportskih terena u vrijeme pandemije, kad je većina takvih objekata prazna zbog mjera restrikcije i zabrana masovnih okupljanja. Mnogi stadioni i sportski tereni širom svijeta se prenamjenjuju za razne svrhe. Oni su sad poljske bolnice ili mjesta za testiranje na koronavirus. Neki su prihvatilišta za beskućnike. U drugima se hrane gladni. Neki su mrtvačnice. U Velikoj Britaniji, vlada proširuje kapacitete mrtvačnica za 30.000 mjesta, kao dio plana za pandemiju u toj zemlji u slučaju “najgoreg scenarija”, piše Sky News u članku od 20. aprila, navodeći kako se zvaničnici nadaju da broj umrlih od COVID-19 u toj zemlji neće biti iznad 20.000. No, do 10. maja, broj umrlih od COVID-19 u toj zemlji je iznosio 31.855, prema podacima na stranici Worldometers. U članku od 19. Marta, Guardian je izvijestio kako britansk vlada koordiniše plan da se uspostave privremene mrtvačnice u mjestima koja su teže pogođena COVID-19 pandemijom. Britanska vlada je to opisala kao plan za razvoj situacije u kojem bi postojeće mrtvačnice bile preopterećene. U odgovoru na pitanja o privremenim mrtvačnicama, vladin glasnogovornik je rekao da (vlada) “poduzima razumno planiranje za nepreviđene situacije u svakom razvoju događaja - uključujući razložan najgori scenario”. “To ne znači i da očekujemo da će se desiti” glasnogovornik je rekao. “Javna sigurnost je naš prvi prioritet. Imamo tim javnozdravstvenih stručnjaka i naučnika koji radi bez prestanka da bi državna zdravstvena služba, i šire Velika Britanija, bila u potpunosti spremna.” Što se tiče tvrdnje da nije bilo rasta stope smrtnosti - ili čak da broj mrtvih pada - na stranici koja prati statistike mortaliteta u Evropi, EuroMOMO, se za sedmicu od 27. aprila do 3. maja 2020. godine kaže: Prikupljene procjene smrtnosti iz EuroMOMO mreže nastavljaju da pokazuju značajno uvećan prosjek broja prekomjernih smrti (broj smrtnih slučajeva iznad očekivanog prosjeka) usljed svih uzroka u evropskim zemljama koje učestvuju (u mreži), što se podudara sa trenutnom COVID-19 pandemijom. Ovaj prosjek broja prekomjernih smrti je rezultat veoma značajnog broja prekomjernih smrti u nekim zemljama, dok mortalitet u drugim zemljama nije bio iznad očekivanog prosjeka. (...) U EuroMOMO mreži kao cjelini, od desete do osamnaeste sedmice u 2020. godini, bilo je ukupno 149.447 procijenjenih smrti iznad očekivanog prosjeka, uključujući 137.524 u dobnoj grupi od 65 godina naviše i 11.573 u dobnoj grupi od 15 do 64 godina. Ovaj vremenski period uključuje dio sezone gripe i početak COVID-19 pandemije. Nakon što su se ove i slične tvrdnje počele širiti internetom, Facebook je obrisao Ickeov profil. U članku od 1. maja, BBC navodi da je njegov profil obrisan zbog objavljivanja zdravstvenih dezinformacija koje mogu uzrokovati tjelesne ozljede. Tim povodom je za BBC govorila Marianna Spring, novinarka koja se bavi dezinformacijama i društvenim mrežama: David Icke je promovisao nekoliko teorija zavjere na društvenim mrežama tokom pandemije - i posljedično se izložio sankcijama društvenih mreža i emiterskih regulatora. Dezinformacije o zdravlju koje je širio, uključujući vezivanje 5G za koronavirus, su doprinijele da platforme kao YouTube pooštre svoja pravila o teorijama zavjera. Za društvene mreže, to je teška oblast za urediti. Lakše je djelovati kad su u pitanju medicinski mitovi i špekulacije koje mogu uzrokovati tjelesnu ozljedu, dok teorije zavjere spadaju u sivu zonu u kojoj kompanije rizikuju da budu optužene za cenzuru ako poduzmu mjere. No, paljenje mobilnih baznih stanica i zlostavljanje radnika telekom operatera zbog ove 5G teorije zavjere, ponukalo je sajtove kao što su Twitter i TikTok da pooštre svoja pravila. Facebook je također uvidio da teorije zavjere koje je Icke više puta promovisao spadaju u domen štetnih dezinformacija na toj društvenoj mreži. Ovo nije prvi put da je (Facebook) uklonio njegov sadržaj - ali platforma je otišla korak dalje kad je uklonila njegovu stranicu. Tvrdnji kako je “doktor iz Njujorka” rekao da COVID-19 ne postoji i da oboljeli pate od bolesti koja nije zarazna dajemo ocjenu lažna vijest, budući da je doktor Kyle-Sidell ustvari rekao kako vjeruje da COVID-19 nije ARDS i da podsjeća na visinsku bolest. Ickeovu teoriju o 5G talasima koji sprječavaju apsorbciju kisika, ili apsorbuju kisik iz vazduha, ocjenjujemo kao lažnu vijest i pseudonauku. Nema dokaza da elektromagnetni talasi koje emituje 5G tehnologija utiču na biološke funkcije u ljudskom organizmu. Njegovu tvrdnju da se “fudbalski tereni prenamjenjuju u mrtvačnice” te da se grade nove mrtvačnice za “žrtve 5G zračenja” ocjenjujemo kao manipulisanje činjenicama. Evidentno je da je proširenje kapaciteta mrtvačnica u Velikoj Britaniji opravdano s obzirom na brojke umrlih od COVID-19. Također, sportski tereni širom svijeta se prenamjenjuju za različite potrebe populacije pogođene pandemijom, a tek neki od njih i za umrle od COVID-19. U četvrtom, posljednjem dijelu analize intervjua teoretičara zavjere Davida Ickea, bavimo se njegovim tvrdnjama o sintetičkoj hrani, AI tehnologijama, te novcu i tehnokratiji. Četvrti dio možete pročitati na linku ispod. Pseudonauka David Icke o pandemiji (4): “Sintetička” hrana, umjetna inteligencija i plastični novac U četvrtom, posljednjem dijelu analize intervjua teoretičara zavjere Davida... Pseudonauka Teorija zavjere Demantirano 24.05.2020 (Raskrinkavanje.ba) Pogledajte originalni članak Objavljeno: 2020-04-06 ZABRANJENI INTERVJU – David Icke o koronavirusu – VIDEO SA TITLOVIMA Teorija zavjere Pseudonauka Izvor: Transformacija svijesti Objavljeno: 2020-04-09 UHAPSITE BILA GEJTSA! Dejvid Ajk o vezi 5G i okultista sa širenjem korone Teorija zavjere Pseudonauka Izvor: Republika.rs Objavljeno: 2020-04-12 ZABRANJENI INTERVJU – David Icke o koronavirusu – VIDEO SA TITLOVIMA Teorija zavjere Pseudonauka Demantirano Izvor: Facebook profili i stranice Objavljeno: 2020-04-12 ZABRANJENI INTERVJU – David Icke o koronavirusu – VIDEO SA TITLOVIMA Teorija zavjere Pseudonauka Demantirano Izvor: Nacionalna geografija Objavljeno: 2020-04-09 (VIDEO) Najpoznatiji svjetski ‘teoretičar urota’ dao intervju: ‘Kult koji vlada svijetom uvodi nas u Igre gladi’ Teorija zavjere Pseudonauka Demantirano Izvor: Dnevno.hr Objavljeno: 2020-04-10 (VIDEO) Najpoznatiji svjetski ‘teoretičar urota’ dao intervju: ‘Kult koji vlada svijetom uvodi nas u Igre gladi’ Teorija zavjere Pseudonauka Izvor: Priznajem.hr Objavljeno: 2020-04-10 David Icke engleski teoretičar zavjere: Svijet se kontorliše strahom. Žele da strahom od koronavirusa unište male i srednje biznise i uvedu Tehnokratiju u cijelom svijetu – VIDEO! Teorija zavjere Pseudonauka Izvor: Balkantimes Objavljeno: 2020-04-09 DEJVID AJK: OSTVARUJE SE PLAN FINANSIJSKE ELITE! Samoubistvo ekonomskog sistema i globalna koronovirusna histerija IZRODIĆE DRUŠTVO “IGRE GLADI” Teorija zavjere Pseudonauka Izvor: Urbancube Objavljeno: 2020-04-24 PENZIONISANI AMERIČKI GENERAL OBJASNIO: Evo šta znači 5G svet, i kako je Kina postala domintna sila (VIDEO) Teorija zavjere Pseudonauka Izvor: Nasa borba Objavljeno: 2020-04-07 David Icke o mreži pete generacije Teorija zavjere Pseudonauka Izvor: Facebook profili i stranice Objavljeno: 2020-04-08 ISTINA O KORONA VIRUSU - DEJVID AJK Teorija zavjere Pseudonauka Izvor: Facebook profili i stranice Autor: Rašid Krupalija Objavljeno: 12. 05. 2020 | Zadnji put osvježeno: prije 9 mjeseci Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Prenošenje lažnih vijesti Dezinformatori u bijelim mantilima: Slučaj doktora Račića U jeku imunizacije protiv bolesti Covid-19, jedinog izglednog rješenja za i... Prenošenje lažnih vijesti Manipulisanje činjenicama Pseudonauka 19.03.2021 Teorija zavjere Vakcine nisu biološko oružje Dezinformacije o vakcinama toliko su učestale u proteklim mjesecima da su v... Teorija zavjere 19.03.2021 Lažna vijest Ne, ni ovog puta nema nikakvog “strašnog otkrića” o vakcinama Dokumentacija vakcina protiv Covid-19 dijeli se po društvenim mrežama uz ma... Lažna vijest Manipulisanje činjenicama 18.03.2021

article_url: https://raskrinkavanje.ba/analiza/david-icke-o-pandemiji-3-uprkos-tvrdnjama-teoreticara-zavjere-5g-vas-nece-ugusiti