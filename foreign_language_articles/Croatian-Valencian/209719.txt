Foto: Printscreen stravično SAMOUBISTVO ISPRED MARKETA U KRAGUJEVCU: Zaklao se pred policijom, nije imao za čokolade! Crna Hronika 11.01.2020. 08:24h 11.01.2020. 08:43h Horor - Nebojša Spasojević (42) prerezao je sebi grkljan nasred ulice nakon što je u supermarketu imao nesporazum s kasirkom o plaćanju slatkiša koje je stavio u korpu Nebojša Spasojević (42) iz Kragujevca ubio se juče oko 9.30 ispred jedne prodavnice u Ulici kralja Aleksandra Prvog Karađorđevića u centru Kragujevca, i to naočigled šokiranih policajaca i prolaznika! foto: Ikragujevac.com Kako saznajemo, Spasojević je juče ujutro došao u supermarket obučen u maskirnu uniformu. Maskirna uniforma - U početku je delovao kao običan kupac. U korpu je stavio više čokolada. Mirno je sačekao red na kasi. Kasirka mu je otkucala slatkiše i rekla mu koliko treba da plati. Tada je nastao problem. Neki pričaju da on nije imao novca da plati čokolade, a neki pričaju da je imao 350 dinara u kovanicama, ali da radnica nije mogla da primi taj novac, jer su neke kovanice od po dinar, dva i pet bile zastarele - priča izvor Kurira i nastavlja: - Muškarac je posle tog nesporazuma na kasi iz uniforme izvukao nož, čije je sečivo dugačko 20 centimetara, i počeo njime da vitla u pravcu kasirke. Žena se uplašila i bez reči je počela da se sklanja, a on je izašao ispred. Ljudi koji su se tu zatekli su mu se sklanjali s puta, jer se videlo da je unezveren i nepredvidiv. Jezivo... Spasojević presudio sebifoto: Printscreen Kako naš izvor dalje objašnjava, radnica iz prodavnice je pozvala policiju, a patrola je brzo stigla u Ulicu kralja Aleksandra. - Zatekli su Spasojevića sa dva noža u rukama. Jednim je zamahivao ka policajcima, a drugi je stavio sebi pod grlo. Policajci su pokušali da razgovaraju s njim, da ga smire. Govorili su mu da baci oružje i da će sve biti u redu. Nažalost, umesto da baci nož, Spasojević je počeo da se seče po grlu. Sigurno je više od deset puta povukao nož preko grkljana, počeo je da se tetura, a iz rane je liptela krv. Posle nekoliko sekundi je pao - prepričava jezivu scenu očevidac i dodaje da su policajci, ali i prolaznici, bili zaprepašćeni, ali da niko nije mogao da reaguje jer sve se desilo brzo. Mesto samoubistva... Pogrebnici odnose telofoto: Kurir Bio paranoičan - Čovek je imao dva noža, pa je bi bilo sumanuto da mu je neko prišao, jer nismo znali kako će da reaguje, da li će da nasrne na još nekoga i povredi nekog potpuno nedužnog - ispričao je očevidac. Nebojša Spasojević iza sebe je ostavio roditelje i brata, a njegove komšije za njega imaju samo reči hvale. Nije se ženio i nema decu. - Nikada nije pravio probleme, bio je pošten i radan. Jednostavno, bolest ga je savladala. Od 2002. lečio se na psihijatriji. Imao je panične napade. Nedavno je prijavio policiji da hoće da ga ubiju, ali on je sve to umislio - kaže komšija i dodaje da je Spasojevićeva familija časna. Javnost u šoku GRAĐANI BEZ EMOCIJA PROLAZILI PORED LEŠA Samoubistvo Spasojevića uznemirilo je građane, a deo javnosti ostao je zaprepašćen hladnokrvnošću prolaznika, koji su prolazili pored Spasojevićevog tela i okretali glavu. Dr Ivica Mladenović, psihijatar i psihoterapeut, kaže da vrlo zabrinjava ovakvo ponašanje, kao i nedostatak osećaja i empatije. - Ovakvo ponašanje je verovatno posledica opšte apatije, besciljnosti i generalnog nezadovoljstva kod našeg naroda koji je prouzrokavan velikim stresom kojim smo izloženi. Taj stres doveo je i do dubokog gubitka empatije. Takođe, nama je nametnut i pristup sa Zapada, koji nije karakterističan za naš narod, a koji se ogleda u devizi „gledaj svoja posla“ - objašnjava Mladenović. S druge strane, socijalni psiholog Vesna Tomić ne veruje da nesrećnom muškarcu niko nije ukazao pomoć zbog toga što smo kao narod postali bezosećajni, već ona smatra da je glavni razlog to što se ljudi, kad vide tako jezivu scenu, skamene i prisutan je veliki strah. - Kod sugrađana koji su videli jezivu scenu je verovatno prisutan strah jer ne znaju šta se desilo, da li ga je neko drugi povredio, kao i da li su i oni ugroženi - smatra Tomićeva. R. K. Kurir.rs/ Dragan Ilić Foto: Screenshot NE PROPUSTITE IZAŠAO IZ PRODAVNICE I PREREZAO SEBI VRAT NASRED ULICE: Evo šta je prethodilo JEZIVOM SAMOUBISTVU muškarca u Kragujevcu JEZIV SNIMAK ŠIRI SE KRAGUJEVCEM: Policajci ga molili i ubeđivali da spusti nož, ali uzalud (UZNEMIRUJUĆE 18+) KURIR NA MESTU JEZIVE TRAGEDIJE U CENTRU KRAGUJEVCA: Muškarac u maskirnom prerezao sebi vrat pred očima prolaznika FOTO Kurir Autor: Kurir Kliknite za sledeću vest Nebojša SpasojevićslatkišisupermarketKragujevackupacčokoladakasirkanož Prijavite se na newsletter. Svakog dana besplatan pregled vesti na vaš e-mail. * Obavezna polja Email Adresa *

article_url: https://www.kurir.rs/crna-hronika/3391001/samoubistvo-ispred-marketa-u-kragujevcu-zaklao-se-pred-policijom-nije-imao-za-cokolade