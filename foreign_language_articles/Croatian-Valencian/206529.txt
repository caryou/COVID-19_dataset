Naslovnica Vijesti Svijet ANALIZA FT-A Smrtnost od novog koronavirusa u Europi 50 posto viša od službenih podataka FT je usporedio podatke o smrtnosti u ožujku i travnju u 11 europskih zemalja s podacima o smrtnosti zadnjih pet godina 27. travnja 2020. u 16:30 37 komentara 7663 prikaza Upravo se čita... 38 NA STARE ZNANCE Dinamo izvukao Villarreal, možda će ponovno morati u London ako prođe! RAT NA ESTRADI Izvođači VS. Diskografi: Žestoki sukob zbog desetaka milijuna kuna od streaming servisa HRVATSKA KAKVU TREBAMO Horvat: Pozivam svakog s valjanom osobnom iskaznicom da provjeri kako se lako podnosi zahtjev za obnovu od potresa 19625 prikaza SENZACIJA MJESECA Društvene mreže gore: Svijet slavi Dinamo i ruga se Spursima, pogledajte najbolje šale 41620 prikaza Najčarobniji trenutak Maja Šuput objavila prvu fotografiju sa sinom: Moja najveća ljubav, moj život 39739 prikaza GIMNAZIJALAC IZ OSIJEKA Nikola (16): Nakon škole svaki dan izrađujem lovačke noževe Prepoznajete li se? Veliki emotivci: Ovi horoskopski znakovi veoma su osjećajni i lako ih je povrijediti 46494 prikaza RAIFFEISEN FUTURE BOOST Nikola Škorić: Uložili smo jako mnogo truda, znanja, vremena i novca da pokažemo kako imamo robusne sustave za sprečavanje pranja novca i da smo legitiman partner U svakom dijelu svijeta listajte Večernji list uz e-novine! Pretplatite se sada! Foto: Carlo Cozzoli/IPA/PIXSELL Pogledajte galeriju 1/9 Autor Denis Romac Podijelite članak Smrtnost od novog koronavirusa u Europi je 50 posto viša nego što to pokazuju službeni podaci, pokazuje analiza Financial Times-a (FT), u kojoj su uspoređeni podaci o smrtnosti u ožujku i travnju s podacima o prosječnoj smrtnosti posljednjih pet godina u 11 europskih zemalja i tri svjetska grada. Podaci govore da je u tim zemljama i gradovima umrlo 122 tisuće ljudi više od prosjeka posljednjih pet godina, dok je samo 77 tisuća tih smrti pripisano pandemiji koronavirusa, što čini razliku od 45 tisuća smrti ili 60 posto službenih žrtava pandemije. Velika smrtnost u Kanadi Strava u domovima za starije: Situacija je kritična, nema službenog podatka koliko je mrtvih FT je prikupio podatke o ukupnoj smrtnosti u Belgiji, Francuskoj, Italiji, Austriji, Danskoj, Engleskoj i Walesu, Nizozemskoj, Švedskoj, Portugalu, Španjolskoj i Švicarskoj, europskim zemljama koje su najteže pogođene pandemijom, a tim podacima pridruženi su i podaci o smrtnosti u New Yorku, Džakarti i pokrajini Guayas u Ekvadoru, koji također bilježe velik broj žrtava zbog koronavirusa. S obzirom na mali broj žrtava, Hrvatske, logično, nema u ovoj analizi. U svim zemljama registrirano je povećanje smrtnosti u odnosu na prosjek posljednjih pet godina, i to u znatno većem broju od službenog broja mrtvih u ožujku i travnju zbog pandemije koronavirusa, osim donekle u Danskoj, gdje je zabilježeno samo 100 smrtnih slučajeva više od prosjeka u zadnjih pet godina. Najviša rast smrtnosti bilježi se u Italiji, koja je najteže pogođena pandemijom, i to za čak 90 posto. Slijedi Belgija s rastom od 60 posto, Španjolska s rastom od 50 posto, Nizozemska s 42 posto, Engleska i Wales s 37 posto, Francuska s 34 posto i Švicarska s 29 posto. Najmanji je rast smrtnosti, osim u Danskoj (pet posto), zabilježen je u Portugalu (10 posto) i Austriji (12 posto), zemljama koje u ranoj fazi pandemije provele stroge mjere samoizolacije i zaustavljanja javnog života, ali i Švedskoj (18 posto), koja je ustrajala na svom putu u borbi protiv koronavirusa, bez nametanja restriktivnih mjera. Kada se uzmu u obzir sve europske zemlje u ovoj analizi, u njima je u ožujku i travnju registrirano ukupno 114 tisuća umrlih više od prosjeka posljednjih pet godina, što znači i 50-postotno povećanje smrtnosti u odnosu na službene podatke o smrtnosti zbog koronavirusa. Situacija u gradovima izvan Europe još je gora. U Guayasu je smrtnost narasla za skoro 350 posto, u New Yorku za 300 posto, u Džakarti za 47 posto, a u sva tri slučaja riječ je o višestruko većem porastu u odnosu na službeni broj mrtvih zbog koronavirusa. Najveći porast smrtnosti bilježi Bergamo, epicentar zaraze u Italiji, gdje je smrtnost porasla za čak 463 posto. Mnogi sumnjaju u službene podatke o smrtnosti od COVIDA-19, s obzirom na to da u nizu zemalja, poput Velike Britanije, oni koji su umrli kod kuće, a kod kojih nije registrirana zaraza, ne ulaze u službene statistike umrlih od COVIDA-19. KORONAVIRUS U SVIJETU U Švedskoj preminulo 80 osoba, Belgija bilježi najveći pad zaraženih od početka karantene Zbog toga profesor na sveučilištu Cambridge David Spiegelhalter za FT naglašava da jedina nepristrana usporedba različitih zemalja podrazumijeva usporedbu broja smrti bez obzira na uzrok, naglašavajući kako toliki porast smrtnosti neizbježno nameće pitanje jesu li te smrti povezane s koronavirusom. Prepoznajete li se? Veliki emotivci: Ovi horoskopski znakovi veoma su osjećajni i lako ih je povrijediti Smrtonosni mikrob prvi put otkriven izvan bolnice, tamo gdje nitko ne bi očekivao 5G mreža 5G tehnologija ubrzava gospodarski i društveni razvoj Hrvatske Ključne riječi koronavirus smrtnost Europa Pogledaj sve komentare Komentari 37 spica2: Financial times radi analize o smrtnosti od virusa? lol 🤯🤯🤯 stefj: Hm, to bi značilo da se smrtnost kreće od one jednake gripi do duplo veće. S time da ne treba zaboraviti da za gripu postoji cjepivo, te da je procjepljenost rizičnih skupina izuzetno visoka... I nije baš kao što je ... prikaži još! napisano, jer treba uzeti u obzir i gripu jer su se epidemije dijelom preklopile. xaron: Tipično za FT. Pojednostavljuje stvari do besvjesti. U ovoj situaciji sa koronom ima mnogo ,mnogo više varijabli nego je FT u stanju probaviti. Prijavite se Prijavite se putem Facebooka

article_url: https://www.vecernji.hr/vijesti/smrtnost-od-novog-koronavirusa-u-europi-50-posto-visa-od-sluzbenih-podataka-1397676