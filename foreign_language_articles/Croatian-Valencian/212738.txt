EU NE NUDI POMOĆ ITALIJI Talijani razočarani, zastave EU zamijenili ruskim Objavio Otvoreno - 25. ožujka 2020. redfish / Twitter Kina, Kuba i Rusija poslali su svoje liječničke timove u pomoć talijanskim liječnicima. Rusija je poslal devet aviona punih medicinske opreme i vozila za dezinfekciju. No, pomoći nije bilo niti iz jedne države Europske unije za Italiju koja je najteže pogođena epidemijom koronavirusa. Da stvar bude gora, talijanski mediji pišu kako je Poljska čak odbila prolazak ruskim zrakoplovima IL-76 s medicinskim specijalistima, opremom i lijekovima, koji su letjeli u pomoć stradaloj Italiji, kroz svoj zračni prostor. Russian Embassy, UK / Twitter Morali ići dužim putem Devet vojnih transportera tako je umjesto leta najoptimalnijom rutom kroz Poljsku i druge zemlje Europe, moralo napraviti veliko skretanje, ponovno napuniti gorivo te napraviti puno dodatnih i nepotrebnih troškova. U Italiju su stigli s golemim zakašnjenjem. Ruska podrška je oduševila Talijane. Na svakom od kamiona sa sanitetskom pomoći Rusi su im i simboličnom gestom poručili da su uz njih. Kamione su ukrasili natpisima ‘Iz Rusije s ljubavlju’. S druge strane izostanak europske pomoći žestoko je razljutio Talijane. Brojni od njih osjećaju golemo razočarenje. Europske zastave zamijenili ruskim Masovno skidaju zastave Europske unije koje su bile izvješene na službenim institucijama. U brojnim gradovima u okolici Lombardije europske su zastave čak i zamijenjene ruskima. Hoće li epidemije koronavirusa označiti početak još jednog izlaska iz Europske unije? Prognozira se i ekonomska kriza teža nego ona 2008. godine pa se postavlja pitanje hoće li Talijani pratiti Britance i napustiti EU. Talijani i ovako nisu previše oduševljeni Europskom unijom. Nedostatak solidarnosti oko panedemije korone mogla bi biti kap koja će preliti čašu, piše Zadar danas. Like208  Share  Facebook  Twitter WhatsApp  Email  Print Viber Komentari Otvoreno

article_url: https://archive.li/utZsH