Foto: EPA/YFC CHINA OUT Nema dokaza da je koronavirus kreiran u laboratoriju u Wuhanu 6 veljače, 2020 A. Br. “U laboratoriju u Wuhanu stvoren je corona virus koji je greškom izašao iz laboratorija” – naslov je teksta objavljenog na portalu HOP koji se proteklih dana širi društvenim mrežama. Već sam naslov sadrži netočne informacije o koronavirusu koje se u u više navrata raskrinkane, a neistinite informacije nalaze se i u samom tekstu. “Koronavirus uzgojen je u laboratoriju i greškom znanstvenika pobjegao je iz laboratorija”, pogrešno se tvrdi u tekstu. Naime, nema nikakvih dokaza da je koronavirus kreiran u laboratoriju u Wuhanu. Slične tvrdnje poput one da je riječ o namjerno “u laboratoriju kreiranom biološkom oružju” također su raskrinkane u više navrata. “Na temelju genoma virusa i njegovih svojstava nema nikakvih indikacija da je ovo proizvedeni virus”, zaključio je profesor Richard Ebright za američki Washington Post. HealthFeedback, portal specijaliziran za provjeravanje činjenica u području zdravstva i znanosti, također je utvrdio da koronavirus nije kreiran u laboratoriju, a napominju i da su netočne tvrdnje da je virus ranije patentiran. Točne i relevantne informacije vezane za širenje koronavirusa na hrvatskom jeziku moguće je pronaći na stranicama Hrvatskog zavoda za javno zdravstvo. “Zbog povećanog interesa javnosti i medija, Ministarstvo zdravstva i Hrvatski zavod za javno zdravstvo svakoga će dana u 15 sati na svojim mrežnim stranicama objaviti najnovija saznanja u vezi koronavirusa”, izvijestili su. Njihovim stranicama možete pristupiti klikom na ovaj link. Faktograf je i ranije raskrinkavao misinformacije i dezinformacije povezane s koronavirusom, a možete ih pročitati ovdje, ovdje i ovdje. Imate prijedloge, pohvale ili kritike? Uočili ste neku izjavu za koju vjerujete da bi je Faktograf trebao obraditi? Želite nas upozoriti na neodgovorno ponašanje političara? Pišite nam na info@faktograf.hr ili nas kontaktirajte putem Twittera ili Facebooka. Share89 Tweet Iz kategorije Provjera točnosti Nije dokazano da je jedenje juhe od šišmiša povezano s koronavirusom Koronavirus se ne širi preko paketa iz Kine

article_url: https://web.archive.org/web/20200207104024/https://faktograf.hr/2020/02/06/nema-dokaza-da-je-koronavirus-kreiran-u-laboratoriju-u-wuhanu/