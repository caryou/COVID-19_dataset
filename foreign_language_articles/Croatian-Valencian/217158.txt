Saziv parlamenta nemoguć zbog zabrane skupova više od 50 ljudi Predsednica Skupštine o sazivu parlamenta za vreme vanrednog stanja. (Zvanični sajt SNS, 23. 3. 2020. godine) 24. 3. 2020. Teme / Ocene: Neistina Akter: Maja Gojković Sve izjave aktera (33) “Imajući u vidu epidemiološku situaciju i preporuku da se ne sazivaju i održavaju skupovi koji uključuju više od 50 ljudi, predložila sam da takvu odluku zajedno donesu predsednik skupštine, vlade i predsednik Republike. I to se dogodilo 15. marta. Član 200 Ustava Srbijе prеdviđa da kada Narodna skupština nijе u mogućnosti da sе sastanе, mеrе kojima sе odstupa od ljudskih i manjinskih prava možе propisati Vlada, urеdbom, uz supotpis prеdsеdnika Rеpublikе. Član 200 stav 8 Ustava Srbijе prеcizira, da kada odluku o vanrеdnom stanju nijе donеla Narodna skupština, Narodna skupština jе potvrđujе u roku od 48 sati od njеnog donošеnja, odnosno čim budе u mogućnosti da sе sastanе.” Osam predstavnika opozicije (Saša Radulović, Branka Stamenković, Vojin Biljić, Zoran Radojčić, Srđan Nogo, Miladin Ševarlić, Aleksandra Čabraja, Đorđe Vukadinović), podnelo je službeni zahtev, pozivajući predsednicu parlamenta Maju Gojković, da “hitno i bez daljeg odgađanja”, sazove plenarnu sednicu i potvrdi ili odbaci odluku o vanrednom stanju, glasanjem poslanika, a u skladu sa Ustavom. Poslanici su naglasili da je Srbija trenutno “van ustavnog okvira”, jer odluka o proglašenju vanrednog stanja nije doneta u skladu sa Ustavom, kao i da odluke Vlade ili ministarstava ne mogu sprečiti vrhovno zakonodavno telo da održava sednice. Izbore odlaže jedino vanredno stanje Gojković je 23. marta odgovorila na ovaj zahtev, te objasnila da je, “imajući u vidu еpidеmiološku situaciju i prеporuku da sе nе sazivaju i održavaju skupovi koji uključuju višе od 50 ljudi, prеdložila da odluku o proglašenju vanrednog stanja zajеdno donеsu prеdsеdnik skupštinе, vladе i prеdsеdnik Rеpublikе”, navodi se na zvaničnom sajtu SNS. Gojković je zatim citirala nekoliko stavova člana 200 Ustava Srbije, u kojima sе, izmеđu ostalog, navodi, da sе “odlukе potvrđuju čim Skupština budе u mogućnosti da sе sastanе”. Međutim, ono što je predsednica Skupštine izostavila da napomene jeste da “ni Ustav, niti bilo koji drugi pravni akt, ne određuju u kojim slučajevima je onemogućeno sazivanje Skupštine, niti kako se donosi odluka o tome”. Štaviše, u Ustavu Srbije u članu 200, jasno piše: “Za vreme vanrednog stanja, Narodna skupština se sastaje bez posebnog poziva i ne može biti raspuštena.” *Širenje panike: Virus probudio tužioce *Kako se proglašava vanredno stanje? U ovom slučaju, ni predsednica Skupštine, ni premijer, a ni predsednik Republike, nisu dostavili nikakvo dodatno objašnjenje odluke o uvođenju vanrednog stanja. “ Takođe, iako je doneta Vladina uredba kojom se ograničava okupljanje više od 100, zatim 50 i na kraju 5 ljudi u zatvorenom prostoru (na koju se Gojković poziva), veoma je upitno da li bi Vlada svojim aktom mogla zabraniti ili u bilo kojem slučaju ograničiti rad Skupštine. Naime, parlament je najviše predstavničko telo, čiji je rad propisan samo Ustavom, Zakonom o Narodnoj skupštini i Poslovnikom o radu. Korona (ne) odlaže izbore u svim zemljama U realnosti smo videli da od proglašenja vanrednog stanja pa nadalje, predsednik države je zajedno sa premijerkom i ministrima najavljivao sve promene u funkcionisanju države, dok parlament nije imao nikakve aktivnosti (osim nekoliko konferencija za novinare) iako nisu postavljene nikakve zvanične i izričite restrikcije za njegov rad. Dakle, Ustav je jasan i kaže da za vreme vanrednog stanja Narodna skupština ne može biti raspuštena. Takođe, Ustavom, niti bilo kojim drugim pravnim aktom, nije propisano da uredbom Vlade (kao što je zabrana okupljanja) rad Narodne skupštine može da se suspenduje, što znači da formano-pravno ne postoji razlog da se parlament ne sastane. Zbog toga, predsednica Narodne Skupštine Srbije Maja Gojković, za izjavu da “parlament ne može da se sastaje zbog zabrane skupova više od 50 ljudi” od Istinomera dobija ocenu – “nestina”. *Istinomer je deo CoronaVirusFacts alijanse koju čini više od 100 fektčeking medija koji se bore protiv dezinformacija u vezi sa pandemijom COVID-19. Više o radu alijanse pročitajte ovde. Naslovna fotografija: FoNet/Aleksandar Levajković Tamara Tančić Ustav Parlament Maja Gojković Narodna skupština Vlada korona virus vanredno stanje

article_url: https://www.istinomer.rs/izjava/saziv-parlamenta-nemoguc-zbog-zabrane-skupova-vise-od-50-ljudi/