Kolumne Što radimo našoj državi? Od čega ćemo živjeti? Zaustavite histeriju i onemogućite policijsku državu! ožujak 29, 2020 0 1231  Share on Facebook  Tweet on Twitter   Like82 Tweet Piše: Arna Šebalj Probudimo se ili nas neće biti Ovih dana, kada smo, pod pritiskom i utjecajem globalne politike i nama još nepoznatih ciljeva, iz dana u dan, sve više se otkriva kako se moramo ponašati. Prisiljeni biti doma, slušati radio, komunicirati telefonima, ne uživati u proljeću, pjevu ptica, cvijeću, šetnjama. Kako su svi u medijima opsjednuti zadacima koje moraju odrađivati, ne smiju misliti, pa čak niti pitanja postavljati, a ako se nekomu i postave, onda su ta pitanja vrlo sramežljiva i nejasna. Bilo bi lijepo i korisno, a i preporučljivo, postaviti konačno pitanje oko rješenja ovog cirkusa od jedne viroze za koju ne bi ni znali da se testovi nisu pripremili puno prije! Pitamo se kako? Valja poslušati prave znalce, mudre, časne ljude, koji su odbili prodati svoj obraz, neovisne u svakom pogledu. Njemački doktor Wolfgang Wodarg, specijalist za plućne bolesti i epidemije digao je prašinu u Njemačkoj javnosti jer je prvi stručnjak – liječnik, koji je rekao da je “…cijela histerija oko koronavirusa pretjerana! ” Već početkom informacija o događajima u Kini često je reagirao naš znanstvenik svjetskog renomea, prof. dr. sc. Davor Pavuna. Tako 21. ožujka 2020. za Novi list daje intervju, samo dan prije strašnog potresa u Zagrebu, 22. ožujka 2020., u kojem je izgovorio nekoliko povijesno značajnih misli: “Dobro došli u 3. Milenij preživljavanja iskonskog ČOVJEKA! Ako je prirodna selekcija jedini princip, inteligentni će roboti ubrzo eliminirati čovjeka! Covis-19 nije zadnja pošast koja će nam podizati svijest i reorganizaciju ‘Orwell društva’. Visoko korelirani sustav 21. stoljeća ne možemo voditi pravnim normama prošlog stoljeća! Sjetimo se Nikole Tesle koji je naglasio da ćemo eksponencijalno napredovati tek kad istinski spojimo duhovnost i znanost. Osobno dubinski dijelim to uvjerenje … i nisam sam! Tko je živ, tko je svjestan i koliko … kamo nas vodi planetarni život i ‘evolucija svijesti’ !?! Ako se ne probudimo, čini se da se bliži kraj biološke homo sapiens faze već u ovom stoljeću. Naglašavam da nisam jedini koji tako misli jer brojni su znalci, i ‘lijevi i desni’, posvuda po svijetu koji to razmatraju. Ako se ne probudimo u svijesti i savjesti, kroz najnovije neduhovne tehnologije mi zapravo ‘evoluiramo’ prema kraju tehnološkog čovječanstva, te ove Orwellovske „borbe-za-vlast“ civilizacije strahom-dominiranog, agresivnog, homo sapiensa. Naše globalno ‘selo’ je uvelike hipnotizirano u profitni Orwell konzumerizam. Na koncu, kako vidimo, i korona virus praktički drži cijeli planet u karanteni, a nije zadnji …” Profesor dr. Sucharit Bhakdi, jedan od najcitiranijih i najcjenjenijih njemačkih znanstvenika također je progovorio o koronavirusu, te je izjavio kako “… kod koronavirusa 99.5% oboljelih ima blage ili gotovo nikakve simptome!” Tako kaže kako će “…ovo opće ludilo dovesti do opće gladi pa će nas još više nestati. Sve ove mjere vode do samouništenja i kolektivnog samoubojstva”. (1) naslov uzet i intervjua prof. dr. sc. Davora Pavune od 21. ožujka 2020. Tu su još i naši poznati stučnjaci koji se usude govoriti (no teško ih možemo čuti jer od medija imamo to što imamo) o ovom problemu, među njima je poznati imunolog, dr. Srećko Sladoljev kao i dr. Lidija Gajski. Gostovanje dr. Sladoljeva u emisiji Bujica novinara Velimira Bujanca (iako snimljenog razgovora) dalo nam je mnogo podataka i konkretnih stavova o čemu nitko od odgovornih ne govori. Najupečatljivija je njegova izjava: “Sva pažnja usmjerena je na praćenje širenje virusa. Prati se “forenzičkom” tehnikom. Sad je tu, a sutra posvuda (baš kako se virusi prehlade, bolesti od koje odrasli obolijevaju do dva puta, djeca do osam puta godišnje i šire). Baš kako je ujak Sam netom prije pandemije pokazao na pokaznoj vježbi.. Cijeli svijet odmah zna za prvog oboljelog Kineza u zemlji s 350.000 samoubojstava i milijun i pol pokušaja godišnje! Pozornice TV kuća su u koronascenografiji, on-line se titluje broj zaraženih i umrlih, radijske emisije bljuju koronapotpale, tiskovine preko cijele stranice slovima od pola metra urlaju „Ne dižite paniku!“, pokazni panoi žare se od zaraženih država. Svi znamo da je u mjesec dana umrlo 2000 ljudi od nuspojava starosti i bolesti s malo virusnog začina, a nitko da je istom vremenu obavljeno preko 700.000 pobačaja. Da su umrli deseci tisuća djece od gladi. Zatvaraju se granice, prekidaju lanaci opskrbe, na snazi su mjere pridržavanja socijalnih distanci, zatvaraju se škole, vrtići, otkazuju sportska i ostala javna druženja. Italija sama stvara problem neoprezno dovlači zaražene u bolnice gdje su oni koji tu nisu došli zbog fitnesa. Izlazne „ankete“ govore o stradavanju osamdeset godišnjaka, polovina ih je s trima kroničnim bolestima, 75% su tlakaši, mnogi dijabetičari … Zašto je sada ovako? Zašto ranije nije bilo ovako? Zato što ovaj put NIJE PONUĐENO RJEŠENJE. Ponuđen je strah, bespomoćnost i bespogovorne mjere pridržavanja mjera? Zašto? Zato da svi DOBRO UPAMTIMO da TREBAMO RJEŠENJE! A „rješenje svih rješenja“ totalitarnog zdravstva ujka Sama je u OBAVEZNOM cijepljenju SVIH! Oni koji će se opirati, ugrožavati će javno zdravlje i posljedično biti mjerama policijske totalitarne države – “locirani, identificirani i transferirani”.” Tu je i dr Gajski koja kaže: “Nakon početnog šoka i paralize od spoznaje da smo se preko noći našli u orvelijanskoj totalitarnoj diktaturi, pomalo se počinju javljati neslaganja i kritike, koje će, nadam se, biti uvod u javnu raspravu o aktualnim događanjima. A diskusija o bilo kojoj temi, jer to je najvažniji uvjet za njenu smislenost i plodnost, mora krenuti od merituma. Ovdje se radi o složenom i višeslojnom problemu, no prije rasprave o svim drugim aspektima, jasno i do detalja mora biti rasvijetljen njen osnovni predmet. A to je sama epidemija, točnije bolest zbog koje su mjere donesene.” Doktorica Gajski postavlja i tri ključna pitanja: 1. O KAKVOJ SE BOLESTI RADI? 2. KOJI SU TOČNI PODACI O BROJU ZARAŽENIH, OBOLJELIH I UMRLIH? 3. GDJE SU DOKAZI O EFIKASNOSTI UVEDENIH MJERA? “Brojke koje svakodnevno pratimo u sredstvima priopćavanja tek su približne. Njihov je značaj, naročito u stvarnom vremenu, ograničen i diskutabilan. Dok ne budu točne i pouzdane, svakodnevno bombardiranje brojkama zaraženih i umrlih treba smatrati ne samo neprimjerenim i nepotrebnim, već oblikom psihoemocionalnog zlostavljanja. Shvatimo da je ovo možda ključni trenutak za opstanak i budućnost čitave naše civilizacije. Odgovornost je na svakome od nas.” Brojni su još stručnjaci, s dugogodišnjim iskustvima, od nobelovca biofizičara Michaela Lewitta, preko Mile Alečković, koja u emisiji na jednoj TV postaji izreče sve u brk ovima koji “provode eksperiment”, do znanog makedonskog infektiloga prof. Velo Markoskog koji imaju slične stavove koje potkrepljuju i vrlo relevantnim činjenicama. No, niti jedan od svih navedenih stručnjaka nije dovoljno dobar Svjetskoj zdravstvenoj organizaciji. I to mnogo govori. Govoriti o egzaktnim činjenicama i istini više nije politički korektno. Intervjui se s mnogim znanstvenicima zabranjuju, čak proglašavaju i opasnima te “veliki brat” – kod nas faktograf, sve zabranjuje. Osobno me ovdje intrigiraju kompetencije ovih iz Faktografa, točnije, ima li itko od njih znanja potrebna za meritornu odluku a potom i zabranu? Jasno da nema. Nažalost, moram konstatirati kako se o gripi, onoj sezonskoj, drugim bolestima, pa čak i migrantima više ne govori. Znate li da se poslovna pošta, preporučena, na adresu: United Nations Office at Geneva (Ured Ujedinjenih naroda u Ženevi) CH-1211 Geneva 10 SWITZERLAND više ne može poslati. Zašto je to zabranjeno? Trebamo li golubove, pismonoše, nabaviti? GEOPOLITIČKO VIĐENJE KRIZE u jednom odličnom tekstu pet dana prije ovog strašnog potresa u Zagrebu (17. ožujka 2020.) izrekao je admiral Davor Domazet Lošo za Direktno.hr u samo jednoj – naslovnoj i povijesnoj – rečenici: “Na udaru ‘biološkog ratovanja’ su građani i posebno vjernici, uskoro širom svijeta slijedi i zabrana slobodnog kretanja.” Trebalo je samo par dana da se ovo i dogodi. Uveli smo policijsku državu. U “logoru” smo, a imamo i “logorsku upravu”. Dok životinje slobodno šetaju. Zar su one bezopasne, ne prenose bolesti? Samo jedna rečenica čitatelja naprijed navedenog teksta i njegovog komentara ima veći značaj od onoga što nikako da dočeka i čuje naš narod od državnog vodstva, citiram: “Kristalno je jasno da se primjenjuje hegelijanska strategija stvaranja GLOBALNOG PROBLEMA DA BI SE MOGLO PONUDITI GLOBALNO RJEŠENJE. USKORO ĆEMO I TO SAZNATI kad nam se skine luđačka košulja.” Može se reći kako pretjerujem, no ovo što se radi ne vodi dobrom. Po puno osnova. Sludili smo narod, cijeli svijet je izbezumljen. Sve bi moglo završiti kao holodomor! Za nesposobnost se optužuje narod. Što očekuju, pa testira se jako mali broj ljudi, vrijeme je viroza i gripe. Masa ljudi nosi viruse, a nemaju simptome. Neka nauče nešto od Singapura i Južne Koreje. Dokle ovako? Zato se nije čuditi što puca i stožer po šavovima, što ministar zdravstva napada liječnike, što šef HZZ-a napada novinare, što ministar policije vrijeđa i napada novinare, što ljudi gube strpljenje, što nije lako sotonama služiti. Tko nije shvatio, bude ubrzo. Izgleda kako je baš zbog svega ovoga i sam stožer shvatio kako će biti jedna tiskovna dnevno dovoljna. Ima li u našoj državi koji psiholog, psihijatar koji će javno iznijeti koje nas čekaju posljedice zbog ovog prisilnog boravka “u logoru”? Narod može puno toga trpjeti, al sve ima kraj. A gospodarstvo? E, to će tek biti povijesni problem, a uz ovaj strašan potres u Zagrebu i okolici te štetu koju je nanijeo, uz ovakvo upravljanje kriznom situacijom u državi ne piše nam se dobro. Kao katolici, vjernici, ufamo se u dragog Boga i njegovu pomoć. Biramo Krista a ne Sotonu, trećeg nema. Što radimo našem gradu, našoj Državi? Od čega ćemo živjeti? Zaustavite histeriju i onemogućite policijsku državu. Zaustvimo orwellovštinu na djelu. Jednom zauvijek! IIi sjetimo se riječi Majke Tereze. mr. sc. Arna Šebalj HOP TAGS #arna šebalj #korona virus SHARE  Facebook  Twitter   Like82 Tweet Previous articleOVOGA UGOŠĆUJE HDZ: ‘Vi ste se zajedno sa svojim saborcima časno, pošteno i ponosno borili protiv ustaškog režima Franje Tuđmana’ Next articleStudenti poslali otvoreno pismo s peticijom vladi zbog neizdržive situacije admin adminic

article_url: https://archive.li/YZ6PH