Nespretna fotomontaža: Američka vojska nije napala Italiju “COVID-19 kapsulama” Manipulisana fotografija odbačene kapsule sa natpisom “protokol za istrebljenje - COVID-19”, ovih se dana širi društvenim mrežama u regionu. Ocijenjeni članci Facebook profili i stranice Lažna vijest; Teorija zavjere; Facebook profili i stranice Lažna vijest; Teorija zavjere; Na Facebooku se ovih dana dijeli fotografija predmeta u obliku kapsule sa sljedećim natpisom: Protokol za istrebljenje COVID-19 Vojska SAD Destinacija Italija Napomena 17.7.2020. Fotografija kapsule na kojoj piše Protokol za istrebljenje COVID-19 nastavila se širiti društvenim mrežama nakon objavljivanja naše analize. Sa profila Jelica Dabović, fotografija koja je objavljena 8. jula je podijejena više od 3.000 puta. Ovom, očito izmanipulisanom fotografijom, nepoznati autor sugeriše da je COVID-19 kreiran od strane američke vojske u okviru izmišljenog protokola za istrebljenje, te je u tu svrhu raširen po Italiji - zemlji u kojoj je zbog pandemije novog koronavirusa dosad umrlo preko 32 hiljade ljudi. O ovoj foto-manipulaciji, koja se našem govornom području širila i pod lažnim upozorenjem da ovu sliku masovno briše Facebook, pisao je i naš partnerski portal Faktograf. Sporna fotomontaža prvo se pojavila na društvenim mrežama u Italiji uz tvrdnje da je kapsula s virusom pronađena na izvorištu u blizini lokacije gdje se virus u Italiji prvi put pojavio, te da su ovi spremnici virusa bacani iz aviona u izoliranim područjima kako bi nas sve potrovali. Ova nespretno izmanipulisana fotografija koja se u maju pojavila i na privatnim Facebook profilima u BiH, brzo je dospjela do italijanskih fact-checkera koji su još u aprilu objavili da se radi o montiranoj fotografiji, kao i da su tvrdnje da je virus vještački napravljen - netačne. Naime, prema pisanju portala Giornalettismo, očigledni znak da se radi o neuspjeloj fotomontaži je činjenica da natpisi na kapsuli nisu zakrivljeni u skladu s njenim oblikom, dok se druge nelogičnosti mogu otkriti i iz sadržaja ovog natpisa. Kako navodi Bufale, također italijanska platforma za provjeru činjenica, jedna od najuočljivijih nelogičnosti se krije u tvrdnji da kapsula “sadrži COVID-19”: Zašto bi ova kapsula sadržavala bolest COVID-19, ako znamo da je naziv patogena SARS-CoV-2? COVID-19 je bolest i to je isto kao da ste rekli da imate punu kutiju dijabetesa ili teglu glavobolje. Tvrdnja da je virus stvoren vještački jedna je od najraširenijih teorija zavjere vezanih uz pandemiju COVID-19. Od same pojave virusa, u decembru 2019. do danas, medijskim prostorom kruži niz dezinformacija o navodnom vještačkom porijeklu virusa SARS-CoV-2. To su netačne tvrdnje da je virus kreiran u laboratoriji kako bi uništio kinesku ekonomiju, da je dio kineskog programa za razvoj biološkog oružja, ili da su ga u Wuhan “ubacili britanski agenti” ali i druge slične tvrdnje o porijeklu virusa o kojima je Raskrinkavanje od početka pandemije pisalo više puta. Facebook objave ove loše montirane fotografije “kapsule sa bolešću” dobijaju ocjene lažna vijest i teorija zavjere. Napomena: 17.7.2020. Objavu sa profila Jelica Dabović također ocjenjujemo kao prenošenje lažne vijesti i teoriju zavjere. (Raskrinkavanje.ba) Pogledajte originalni članak Objavljeno: 2020-05-15 Protokol za istrebljenje COVID-19 Teorija zavjere Lažna vijest Izvor: Facebook profili i stranice Objavljeno: 2020-07-08 To je tzv KORONA - OTROV KOJI NAM PRSKAJU IZ VAZDUHA I SA ZEMLJE UZ DOZVOLU OVE VLADE !!! Teorija zavjere Lažna vijest Izvor: Facebook profili i stranice Autorica: Elma Murić Objavljeno: 20. 05. 2020 | Zadnji put osvježeno: prije 8 mjeseci Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Prenošenje lažnih vijesti Dezinformatori u bijelim mantilima: Slučaj doktora Račića U jeku imunizacije protiv bolesti Covid-19, jedinog izglednog rješenja za i... Prenošenje lažnih vijesti Manipulisanje činjenicama Pseudonauka 19.03.2021 Teorija zavjere Vakcine nisu biološko oružje Dezinformacije o vakcinama toliko su učestale u proteklim mjesecima da su v... Teorija zavjere 19.03.2021 Lažna vijest Ne, ni ovog puta nema nikakvog “strašnog otkrića” o vakcinama Dokumentacija vakcina protiv Covid-19 dijeli se po društvenim mrežama uz ma... Lažna vijest Manipulisanje činjenicama 18.03.2021

article_url: https://raskrinkavanje.ba/analiza/nespretna-fotomontaza-americka-vojska-nije-napala-italiju-covid-19-kapsulama