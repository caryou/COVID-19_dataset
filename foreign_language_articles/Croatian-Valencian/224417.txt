Kako je ruski “fejk” iz 2014. stigao do Bibije Kerle i Dragana Marinkovića-Mace Priča o tome da su vlasti u Kini iskoristile epidemiju koronavirusa za brzu zaradu na berzi, jedna je od teorija zavjere koju su popularizovale i neke javne ličnosti. Ocijenjeni članci Istok rs Prenošenje lažnih vijesti; Teorija zavjere; Leutar Prenošenje lažnih vijesti; Teorija zavjere; ABC Lažna vijest; Teorija zavjere; Jedinstvena Prenošenje lažnih vijesti; Teorija zavjere; Demantirano; Crno pile Prenošenje lažnih vijesti; Teorija zavjere; Demantirano; Perspektiva Prenošenje lažnih vijesti; Teorija zavjere; Balkantimes Prenošenje lažnih vijesti; Teorija zavjere; Hercegovina.in Prenošenje lažnih vijesti; Teorija zavjere; Demantirano; Hayat Prenošenje lažnih vijesti; Teorija zavjere; Demantirano; Top Danas Prenošenje lažnih vijesti; Teorija zavjere; Demantirano; Vidovdan Prenošenje lažnih vijesti; Teorija zavjere; BH index Prenošenje lažnih vijesti; Teorija zavjere; Info Magazin Prenošenje lažnih vijesti; Teorija zavjere; Medjimurje press Teorija zavjere; Hercegovina promo Teorija zavjere; U programu Hayat televizije 6. marta je gostovala Bibija Kerla, zastupnica Demokratske fronte u skupštini Kantona Sarajevo (snimak emisije dostupan je na portalu i YouTube kanalu ove televizije). U 21. minuti gostovanja, poveo se razgovor o aktuelnoj temi koronavirusa, kada je kantonalna zastupnica u programu uživo iznijela sljedeću teoriju: Počele su da izlaze neke istine što se tiče Kine, da je korona tamo pojavljena samo zbog toga da bi se preuzele neke velike kompanije koje su pripadale stranim investitorima u Kini i čije su akcije pale na tako nizak nivo da su jednostavno Kinezi ponovo kupili te akcije i vratili svoje fabrike u kineske ruke. Koliko je u tome istine, pokazaće vjerovatno vrijeme. Dan kasnije, 07.03.2020. na portalu Hayat televizije je objavljen članak sa sljedećom tvrdnjom u naslovu: KINESKI ŠAH-MAT: OD KORONAVIRUSA ZARADILI 20 MILIJARDI DOLARA?! Tvrdnje objavljene u članku Hayat televizije podudaraju se sa tvrdnjama koje je dan ranije u programu ove televizije iznijela zastupnica DF-a u Skupštini Kantona Sarajevo, Bibija Kerla. One su se na našem govornom području prvi put pojavile 26.02.2020. u članku portala ABC, koji prenosimo u cjelosti: Kina je zaobišla i nasamarila sve ! Zaradili više od 20 milijardi dolara u nekoliko dana Osim toga, vratila je oko 30 % udjela vlastitog monopola! XI JIPING je prevario Europu i Ameriku. Kako dobro. Pred očima cijelog svijeta,odigrali su prekrasnu igru. Prije su dionice tehnoloških tvrtki ,pripadale Europljanima i Amerikancima,stranim ulagačima. To znači,gotovo polovica prihoda od teške i kemijske industrije,nije odlazilo u kinesku riznicu, već na račune  financijskih morskih pasa u Europi. Zbog situacije u Wuhanu,Juan je počeo opadati,ali Centralna banka nije poduzela ništa, da podrži Juan. XI JINPING , čekao je cijeli tjedan i samo se smješkao na konferencijama za novinare. A kada je cijena pala, ispod dozvoljene granice, dao je naredbu ,da u jednom trenutku, otkupe SVE dionice Europljana i Amerikanaca ! Sve dok  financijski morski psi , nisu shvatili , da su PREVARENI! ALI, BILO JE PREKASNO ! Dionice su već bile i jesu u rukama KNR ! Kina ne samo da je zaradila 20 milijardi.dolara, nego je ovih dana vratila dionice svojih kompanija u Kinu ! (...) A kineske devizne i zlatne rezerve su sačuvane ! Tako su  F.M.P ostali budale, a Kinezi su za nekoliko minuta pokupovali za lipe ,svoje dionice, koje im sada donose...milijarde dolara prihoda ! Ovakva sjajna operacija , nije se još dogodila u povijesti svjetske burze !! Identičan članak su, zatim, objavili portali Perspektiva, Balkan times, Crno pile, te portal Hercegovina, koji je članak naknadno izbrisao. Šta su činjenice? Kako se može zaključiti i po nezgrapno napisanom tekstu na portalu ABC, ova priča nije potekla sa lokalnog govornog područja, već se radi o (loše) prevedenom tekstu. On je, tako, već bio predmet analize drugih fact-checking stranica, kao što je Factcheck iz Kazahstana, koji se bavio identičnom pričom koja je kružila po medijima na ruskom jeziku, sa naslovom “Kako je Xi Jinping prevario SAD i EU”. U analizi objavljenoj 3. januara, Factcheck navodi da se priča u ovoj zemlji širila društvenim mrežama i chat aplikacijama, te da je kao izvor naveden portal Faktxeber. Factcheck je ovu vijest ocijenio kao “zombi” lažnu vijest, jer se zapravo radi o recikliranju i preuređivanju teksta starog šest godina, objavljenog na portalu Faktxeber, koji se u originalu odnosio na Rusiju, a ne na Kinu: “Prvi put se sličan tekst sa cifrom od 20 milijardi i (neaktivnim) linkom na portal Faktxeber pojavio 2014. godine nakon aneksije Krima i u njemu se nije pojavila Narodna Republika Kina i lider kineske Komunističke partije, već Rusija i Vladimir Putin.” U analizi je prikazan screenshot jedne takve objave, koja je i dalje dostupna online. Sa druge strane, originalni tekst iz 2014. godine je izbrisan, ali je ostao sačuvan na stranici Web Archive. Kako se može vidjeti, radi se o identičnom tekstu, u kom se pominje “vraćanje 30% monopola”, “finansijske ajkule” i zarada od 20 milijardi dolara, s tom razlikom da se 2014. u ulozi “mudrog vladara” našao ruski predsjednik Vladimir Putin, a umjesto juana govorilo se o ruskoj rublji. Tačnošću tvrdnji o tome da je “Kina nasamarila finansijske ajkule” se bavio i naš partnerski fact-checking portal iz Hrvatske, Faktograf, u analizi objavljenoj 27.02.2020. U analizi naslovljenoj “Ne, Kina nije iskoristila koronavirus da bi zaradila na dionicama” se navodi: Točno je da kineski burzovni indeksi uslijed širenja koronavirusa bilježe pad vrijednosti. Oba su najvažnija kineska burzovna indeksa u veljači zabilježila nešto oštriji pad, da bi nakon toga uslijedio postupni oporavak. Stabilizacija kineskih burzi, međutim, nije uslijedila jer je država kupovala dionice, već zato što je Kineska narodna banka svojim mjerama smanjila cijenu zaduživanja (South China Morning Post). Shanghai Composite Index trenutno vrijedi 2991,33 bodova, dok je 31. prosinca 2019. vrijedio 2085,20 bodova. Hang Seng Index trenutno vrijedi 26.778,62 bodova, dok mu je 31. prosinca 2019. godine vrijednost bila 28.189,75 bodova. Da na tržištima dionica nema naročite panike, pokazuje i reakcija američkog Wall Streeta. Američki burzovni indeksi nakratko su zabilježili blagi pad nakon što su krenule padati kineske dionice, ali već unutar nekoliko dana uslijedio je oporavak (The New York Times). Širenje lažne vijesti Ova “zombi lažna vijest” je u proteklih par sedmica postala viralna na društvenim mrežama, a kantonalna zastupnica Bibija Kerla također nije jedina javna ličnost koja ju je promovirala. Nju je na svojoj zvaničnoj Facebook stranici objavio i glumac Dragan Marinković Maca, dok je ista objava na njegovom profilu na Instagramu zabilježila skoro 3.500 interakcija. Prenošenje ove lažne vijesti pronašli smo i na nekoliko blogova i kolumni, poput bloga GEOPOLITIKA-NEWS, gdje se u tekstu objavljenom 28.02.2020. godine, pored tvrdnji iz članaka portala ABC našla i tvrdnja da je informaciju o “Kineskoj taktici” pružio NASDAQ, inače američka elektronska burza dionica (National Association of Securities Dealers Automated Quotations): Prema NASDAQ-u, Kina je upotrijebila zanimljivu ekonomsku taktiku, zaobišla je (nasamarila) sve i zaradila više od 20 milijardi dolara u nekoliko dana Tvrdnja o NASDAQ-u kao izvoru informacija o navodnoj kineskoj zaradi se, zatim, također pojavila na društvenoj mreži Facebook - na primjer, na stranici Ajetul Kursija. Na stranici NASDAQ-a, naravno, ne postoji nikakva slična tvrdnja. Navod portala ABC, koji govori da je Kina otkupila dionice od Amerikanaca i Europljana čime je zaradila 20 milijardi dolara i tako ih “prevarila”, ocjenjujemo kao lažnu vijest i kao teoriju zavjere, a sva prenošenja navedenih tvrdnji na drugim portalima ocjenjujemo kao prenošenje lažne vijesti i teorija zavjere. Članak portala Hercegovina, koji je u međuvremenu izbrisan, dobija i ocjenu demantirano. Nakon što je Raskrinkavanje poslalo upite svim portalima koji su objavili članak, Hayat je uredio tekst prvobitno objavljenog članka. Sada naslov članka glasi “NE, KINA NIJE ISKORISTILA KORONAVIRUS DA BI ZARADILA NA DIONICAMA”, a ispod ovog naslova prenesen je tekst fact-checking portala Faktograf. Hayat je zbog ispravke članka također dobio ocjenu demantirano. Napomena 18.3.2020: Nakon objavljivanja ove analize su nam čitatelji prijavili nova prenošenja članaka koji govore da je Kina nasamarila sve i zaradila 20 milijardi dolara. Portali Hercegovina promo i Medjimurje press su zbog prenošenja članaka također dobili ocjene teorija zavjere. Napomena: 05.08.2020. Nakon objavljivanja analize portali Jedinstvena i Top danas obrisali su članak zbog čega dobijaju ocjenu demantirano. Istu ocjenu dajemo članku portala Crno pile koji su ispod naslova ispravili članak, tako da je sada u njemu tekst portala Faktograf. (Amar Karađuz, Emir Zulejhić, Tijana Cvjetićanin, Raskrinkavanje.ba) Pogledajte originalni članak Objavljeno: 2020-03-09 KINESKI ŠAH-MAT: Od koronavirusa zaradili 20 milijardi dolara Teorija zavjere Prenošenje lažnih vijesti Izvor: Istok rs Objavljeno: 2020-03-08 KINESKI ŠAH-MAT: Od koronavirusa zaradili 20 milijardi dolara Teorija zavjere Prenošenje lažnih vijesti Izvor: Leutar Objavljeno: 2020-02-26 Kina je zaobišla i nasamarila sve ! Zaradili više od 20 milijardi dolara u nekoliko dana Teorija zavjere Lažna vijest Izvor: ABC Objavljeno: 2020-03-08 KINESKI ŠAH-MAT: OD KORONAVIRUSA ZARADILI 20 MILIJARDI DOLARA? Teorija zavjere Demantirano Prenošenje lažnih vijesti Izvor: Jedinstvena Objavljeno: 2020-03-08 KINESKI ŠAH-MAT: OD KORONAVIRUSA ZARADILI 20 MILIJARDI DOLARA? Teorija zavjere Demantirano Prenošenje lažnih vijesti Izvor: Crno pile Objavljeno: 2020-03-06 Ko je napravio ovaj “MEDIJSKI VIRUS” kojeg nazvaše “korona” i zašto? Teorija zavjere Prenošenje lažnih vijesti Izvor: Perspektiva Objavljeno: 2020-03-05 KINA je zaobišla i nasamarila SVE ! Teorija zavjere Prenošenje lažnih vijesti Izvor: Balkantimes Objavljeno: 2020-02-27 Kina je zaobišla i nasamarila sve, a vi o korona virisu Teorija zavjere Demantirano Prenošenje lažnih vijesti Izvor: Hercegovina.in Objavljeno: 2020-03-07 KINESKI ŠAH-MAT: OD KORONAVIRUSA ZARADILI 20 MILIJARDI DOLARA? Teorija zavjere Demantirano Prenošenje lažnih vijesti Izvor: Hayat Objavljeno: 2020-03-08 KINESKI ŠAH-MAT: Od koronavirusa zaradili 20 milijardi dolara Teorija zavjere Demantirano Prenošenje lažnih vijesti Izvor: Top Danas Objavljeno: 2020-03-09 KИНЕСKИ ШАХ-МАТ: ОД KОРОНАВИРУСА ЗАРАДИЛИ 20 МИЛИЈАРДИ ДОЛАРА? Teorija zavjere Prenošenje lažnih vijesti Izvor: Vidovdan Objavljeno: 2020-03-08 Kineski šah-mat: Od koronavirusa zaradili čak 20 milijardi dolara? Teorija zavjere Prenošenje lažnih vijesti Izvor: BH index Objavljeno: 2020-03-09 Kineski šah-mat, od koronavirusa zaradili čak 20 milijardi dolara Teorija zavjere Prenošenje lažnih vijesti Izvor: Info Magazin Objavljeno: 2020-03-12 Kina zaobišla i nasamarila SVE! Teorija zavjere Izvor: Medjimurje press Objavljeno: 2020-03-12 Kina je zaobišla i nasamarila sve Teorija zavjere Izvor: Hercegovina promo Autorica: Redakcija Objavljeno: 10. 03. 2020 | Zadnji put osvježeno: prije 7 mjeseci Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Lažna vijest Nova QAnon priča: Nikakvo zlato nije zaplijenjeno u Vatikanu i vraćeno u “američku blagajnu” Na društvenim mrežama su se pojavile fotografije koje navodno prikazuju zla... Lažna vijest Prenošenje lažnih vijesti Manipulisanje činjenicama Teorija zavjere 19.03.2021 Lažna vijest Unutarnja upotreba vodikovog peroksida neće ubiti ni viruse ni ćelije raka, ali može izazvati zdravstvene probleme Internetom se dijele pseudonaučni “savjeti” ruskog doktora Ivana Petroviča... Lažna vijest Prenošenje lažnih vijesti Pseudonauka Teorija zavjere 19.03.2021 Prenošenje lažnih vijesti Dezinformatori u bijelim mantilima: Slučaj doktora Račića U jeku imunizacije protiv bolesti Covid-19, jedinog izglednog rješenja za i... Prenošenje lažnih vijesti Manipulisanje činjenicama Pseudonauka 19.03.2021

article_url: https://raskrinkavanje.ba/analiza/kako-je-ruski-fejk-iz-2014-stigao-do-bibije-kerle-i-dragana-marinkovica-mace