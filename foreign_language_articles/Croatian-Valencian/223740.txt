Stare teorije zavjere u novom ruhu: Nema nikakvog “zaprašivanja” koje izaziva bolest “chemtrails pluća” Portal “Istinom protiv laži” već nekoliko godina unazad piše o nepostojećoj bolesti koju naziva “chemtrails pluća”. Od ovog marta, dio te priče postala je i pandemija bolesti COVID-19, za koju se tvrdi da je “dimna zavjesa” za stvarnu, “chemtrails pandemiju”. Ocijenjeni članci Istinom protiv laži Lažna vijest; Teorija zavjere; Istinom protiv laži Lažna vijest; Prenošenje lažnih vijesti; Istinom protiv laži Lažna vijest; Teorija zavjere; Slobodari Prenošenje lažnih vijesti; Teorija zavjere; Politička promocija; Slobodari Prenošenje lažnih vijesti; Teorija zavjere; Portal Istinom protiv laži objavio je 10.3.2020. članak sa tvrdnjom da je koronavirus samo dimna zavjesa u skrivanju prave epidemije, chemtrailsa. Do momenta pisanja ove analize, prema podacima na portalu Istinom protiv laži, ovaj članak je pročitan preko 19.000 puta. Corona virus ili chemtrails pluća? Što je ispravnije? (...) Židocionistička korporacija NATO godinama provodi geoinženjering trujući narode chemtrailsom. Svjesni da je svijet spoznao njihove zločine morao je naći rješenje kako ne bi odgovarao za genocid nad narodima. O naknadi štete ne treba ni govoriti. Svi novci ovog svijeta ne bi bili dovoljni za plaćanje tužbi, što naroda, što država. Zato su plasirali korona virus (o njemu sve znamo) koji je zapravo dimna zavjesa kako bi se prikrila, zataškala sve veća smrtnost od prave globalne epidemije - chemtrailsa pluća!? Iste tvrdnje su na istom portalu ponovo objavljene 2.4.2020, u članku koji navodi da se ne umire od “coronavirusa” već od “karcinoma pluća (chemtrail lung)”. Ovaj članak je pročitan preko 35.500 puta. Lažu nas! Ne umiremo od coronavirusa već od karcinoma pluća (chemtrail lung), jer smo puni teških metala zbog dugogodišnjeg špricanja chemtrailsom! Da bi nalogodavci izbjegli plaćanje odšteta, čije iznose ne može pokriti sav novac koji posjeduju, lansirali su globalnu priču o korona virusu koji bi na sebe trebao preuzeti sve njihove psihopatske bolesti, odnosno grijehe klimatskog inženjeringa Ovaj članak sadrži i fotografiju za koju se tvrdi da prikazuje unutrašnjost aviona u kojem se nalaze “spremnici sa virusima za chemtrails”, a kojom ćemo se baviti u narednim analizama. Ove tvrdnje našle su se i u člancima portala Slobodari, objavljenim 4.4.2020 i 5.4.2020: Ubijaju nas Chemtrail lungom (karcinom pluća), a “liječe” od corona virusa Ne umiremo od “coronavirusa” već nas ubijaju teškim metalima špricanih chemtrailsom! Portal Istinom protiv laži je i ranije često objavljivao slične tvrdnje, uključujući i period neposredno prije izbijanja pandemija COVID-19. Takav je, recimo, članak objavljen 19. januara koji je pročitan preko 42.000 puta: Profesore Vrdoljak, do kada ćete kriti da je chemtrails uzrok sve većeg broja umrlih od raka pluća? / video Hrvatski narod nemilosrdno se truje chemtrailsom. Posljedica je masovno umiranje od karcinoma pluća. Liječnici su u čudu, čudi se i glavni šef onkologije prof. Eduard Vrdoljak, koji kaže da je pušenje najveći razlog umiranja. Nije profesore! Točan naziv nove pošasti, od koje se svakodnevno umire, je chemtrails pluća! U člancima koji su objavljeni u martu i aprilu 2020. godine na ova dva portala ponavlja se nekoliko tvrdnji. Jedna je navodno objašnjenje razlike između “normalnih tragova” koje ostavljaju avioni i “chem tragova”, gdje se tvrdi da “normalni tragovi” nestaju za 20 minuta, dok se “hemijski tragovi” ispuštaju da bi se trovalo stanovništvo i ne rasplinjuju se: Sjedim i gledam kako nas vojni avioni zloglasne CIA-e truju chemtrailsom (...) Dakle, ono neobično što gledamo na nebu su tragovi koji nastaju iz ispušnih ventila aviona. (...) Svima je poznato da obični kondezacijski tragovi nestaju nakon nekoliko minuta, dok tragovi kojima stalno svjedočimo ostaju na nebu po cijele dane. Danas znamo da se radi o chemtrailsu, odnosno kemijskim tragovima(...) Normalni tragovi se na visini preko 10000 metara pretvaraju u ledene kristale i mogu se održati u zraku najviše 20 minuta, što je svojstveno običnim kondenzacijskim tragovima (contrails). Za razliku od njih, kemijski tragovi (chemtrails) ostaju visjeti u zraku satima, ne rasplinjujući se, i zatim se polako šire i povezuju, te najčešće formiraju mrežu ili oblike koje ne mogu ispuštati obične mlaznice aviona. Dalje, među repetitivnim navodima su i oni preuzeti iz snimka američke glumice Rachel Reenstra iz 2018. godine koja tvrdi da “chemtrails” uzrokuju bolesti sa smrtnim ishodima: Imamo problem koji se pojavljuje diljem svijeta i zove se Chem trail lung (chemtrails pluća). Pojavljuje se sve više problema s dišnim sistemom, zbog toksičnim kemikalija, teških metala, plinova, virusa, virusnih čestica i drugih stvari, koje se sprejaju (strogo povjerljive aktivnosti) a imamo ga za disati. Dodatno uništava zdravlje i pretjerano korištenje antibiotika pogotovo za vrijeme gripe. Rachel je, uz odobrenje liječnika, snimila razgovor i objavila na svom YouTube kanalu kojeg je prevela Svjetlana Valentić.(...) Dugotrajni kašalj, začepljen nos, hunjavica, bol i jake upale grla, sa temperaturom koja se ne spušta i po desetak dana uz antibiotike koje pripisuje liječnik, simptomi su svih oboljelih od toksiranja chemtrailsom Lista navodnih hemijskih agensa “pronađenih u mlaznicama” se također ponavlja. Uključuje agense poput Pseudomonas Aeruginosa, aluminijuma, soli barijuma, kvasca, patogenih mikroorganizama i slično: Do sada su u ovim kemijskim mlaznicama pronađeni sljedeći agensi: 1. Pseudomonas Aeruginosa – bakterija koja napada većinom respiratorni sistem čovjeka 2. Pseudomonas fluorescens - izaziva infekcije krvi i respiratornog sistema 3. Serratia marcescens - upala pluća, upala mozga, upala srčanog mišića 4. Mycoplasma fermentes incognitus - vrsta patogenog mikroorganizma za koju se pretpostavlja da je bio-inženjerirana u američkim vojnim laboratorijama i koja je pronađena kod 45% američkih vojnika koji boluju od tzv. golfskog sindroma. 5. Streptomyces i druge vrste gljivice 6. Neke vrste kvasaca 7. Određene bakterije koje sadrže specifične enzime koji su u stanju da izmjene genom čovjeka 8. Soli barijuma 9. Aluminijum 10. Ethylene dibromide (dibrometan) C2H4Br2– mirisa sličnog hloroformu; izaziva depresiju CNS-a, edem pluća i nadražuje sluznicu respiratornog trakta, 11. Dehidrirane ljudske crvene i bijele krvne ćelije (eritrociti i leukociti) 12. Fibrozni filamenti (njihova uloga je da omoguće određenim mikroorganizmima koji se nalaze u ovoj kemijskoj smjesi da živi stignu do zemlje, jer bi ih normalni atmosferski uslovi uništili. Tako se na područjima zaprašivanja mogu naći smeđe fibrizne niti slične paučini koje su veoma toksične. One izazivaju opasnu Morgelonovu bolest. U člancima se tvrdi i da je “zaprašivanje” u Hrvatskoj počelo kada su došli “NATO banditi”, ali i da je 2011 “od chemtrailsa pluća umrlo 230.000 ljudi”: Zaprašivanje chemtralsom je zločinačka logistička operacija gigantskih razmjera. Najveća greška je šutjeti i ponašati se kao da se ništa ne događa. A događa se i u Hrvatskoj od 2000-te kada su u Lijepu našu došli NATO banditi. I 20 godina nas, uz blagoslov Kaptola, svih naših dosadašnjih predsjednika, premijera, ministara obrane, ministara okoliša i tzv. predstavnika naroda saborskih zastupnika, truju chemtrailsom. (...) Samo u jednoj godini (2011-oj) umrlo je 230.000 ljudi od chemtrailsa pluća (chemtrailsa lunga)! Tragikomično je da nas iluminatska organizacija G7 truje chemtrailsom, a štiti od bezopasnog C02! Portal Istinom protiv laži piše o chemtrails već duže vrijeme. Članci na tu temu mogu se pronaći iz 2018. godine, kada se naravno nije spominjala bolest COVID-19 ili neki od koronavirusa. NASLOVI: 6.5.2018: Zašto ni jedan glavni medij u Hrvatskoj nije spomenuo ovaj veliki protestni skup u Bologni? Javljaju nam se oboljeli od chemtrailsa pluća. Ovaj članak je pročitan rekordnih 99.666 puta. 17.5.2018: Pogledajte nebo već nekoliko dana…avioni lete, ali nigdje chemtrails tragova? Naravno da ih nema, kada nas ne truju! Članak je pročitan preko 5.000 puta. 25.5.2018: Chemtrailsom su nam trajno umanjili kvalitetu života, a životni vijek smanjili za prosječno 40 godina. Za to su isključivi krivci saborski zastupnici! /javili su nam da je blokiran video/ Članak je pročitan preko 18.000 puta. Ukupno, ovi članci su pročitani preko 178.000 puta. Članci su zapravo samo kompilacije više “recikliranih” tvrdnji, te se u njima često pojavljuju čak i identične rečenice koje se mogu pronaći i godinama unazad. Recimo, u članku portala Dnevno (.hr) iz maja 2013. godine pronalazimo ista tvrdnje o “chemtrails” koji se zadržavaju u zraku i ista “lista agensa”. Shodno tome, teško da se može utvrditi tačan izvor ovih tvrdnji. Šta su činjenice? Priča o “chemtrails” (skraćeno od “chemical trails” - hemijski tragovi) je teorija zavjere u kojoj se tvrdi da postoji tajni atmosferski program velikih razmjera (Secret large-scale atmospheric program - SLAP), a koji između ostalog podrazumijeva “zaprašivanje stanovništva” iz zraka. Ova teorija zavjere tvrdi da su tragovi koji na nebu ostaju iza aviona zapravo hemikalije kojima se truju i ubijaju ljudi. U nekim verzijama, tvrdi se da se putem zaprašivanja ostvaruje “kontrola umova”. Kako se radi o jednoj od najistrajnijih i najraširenijih teorija zavjere, čiji su propagatori često tvrdili da za nju postoje “naučni dokazi”, u aprilu 2016. godine grupa autora/ki provela je anketu među naučnicima/cama koji rade na polju atmosferske hemije i geohemije. Dvoje autora/ki istraživanja zaposleni su na Univerzitetu u Kaliforniji gdje rade na Odjelu za nauku o sistemima Zemlje. Jedan od autora dolazi sa Carniege Instituta za nauku, dok posljednji autor piše za Metabunk, portal na kojem se naučnim činjenicama pobijaju razne netačne teorije koje se pojavljuju po internetu. Istraživanje koje nosi naziv “Kvantifikovanje stručnog konsenzusa o nepostojanju tajnog programa atmosferskog zaprašivanja velikih razmjera” pokazalo je da 98.7% ispitanika/ca iz ovih struka nikada nije vidjelo dokaze da postoji nešto nalik SLAP-u: Gotovo 17% ljudi obuhvaćenih međunarodnim istraživanjem reklo je da vjeruje da je postojanje tajnog atmosferskog programa velikih razmjera (SLAP) tačno ili djelomično tačno. SLAP se obično naziva chemtrails ili prikriveni geoinženjering i postoji veliki broj web stranica koje navodno iznose dokaze o široko rasprostranjenom zaprašivanju hemikalijama koje su povezane s negativnim utjecajima na zdravlje ljudi i okoliš. Kako bismo se pozabavili ovim tvrdnjama, anketirali smo dvije grupe stručnjaka/inja - atmosferske hemičare/ke sa ekspertizom za kondenzacijske tragove i geohemičare/ke koji/e rade na atmosferskom taloženju prašine i zagađenja - da prvi put naučno ocijene tvrdnje teoretičara SLAP-a. Rezultati pokazuju da je 76 od 77 naučnika/ca (98,7%) koji su učestvovali u ovom istraživanju reklo da nisu naišli na dokaze SLAP-a, te da se podaci navedeni kao dokaz mogu objasniti drugim faktorima, uključujući i dobro poznate fizičke i hemijske fenomene povezane sa avionskim kondenzacijskim tragovima i atmosferskim aerosolima. Naš cilj nije da utičemo na one koji su već uvjereni da postoji tajni, opsežni program zaprašivanja - koji često odbijaju čuti kontra-dokaze i predstavljaju ih kao još jednu potvrdu svojih teorija - već radije da ponudimo izvor objektivne nauke koji može poslužiti za informisanje javnosti. Naš partnerski portal za provjeru činjenica Faktograf je 7.7.2019. takođe pisao o “chemtrails” priči, u analizi “Geoinženjering je stvaran, ali chemtrails nisu, uprkos teoretičarima zavjera”. U ovoj analizi se objašnja zbog čega avionski tragovi nekada ostaju duže na nebu: Ono što tim teoretičarima zavjere neprestano izmiče jest činjenica da zračni promet povećava lokalnu temperaturu, čime je efekt hlađenja tim nimalo gustim trakama ledenih oblačića, koji niti ne bacaju značajnu sjenu na površinu Zemlje – zanemariv. Od leda su, naime, stvarno sastavljene te “zastrašujuće” pruge po nebu: stvara ih susret toploga i vlažnoga zraka s hladnim. Moguće je čak po vremenskim uvjetima predvidjeti gdje će nebo koji dan biti više išarano crtama, a gdje manje: ako avion prođe pored već formiranih cirusa, trag će biti daleko manje vidljiv, nego ako prođe po vedrom nebu bez oblaka iznad pustinje. Faktograf je takođe pisao i o tvrdnjama portala Istinom protiv laži o tome da je koronavirus “dimna zavjesa” za chemtrails. U analizi objavljenoj 17.3.2020., kao još jedan od dokaza da chemtrails ne postoje, Faktograf navodi citat zviždača i bivšeg uposlenika CIA, Edwarda Snowdena, koji je 23.10.2019. godine u emisiji “The Joe Rogan Experience” rekao da u tajnim CIA podacima nije pronašao podatke o chemtrails: “U slučaju da se pitate: Chemtrails nisu stvarni… Imao sam pristup mrežama NSA-e (Nacionalne sigurnosne agencije), CIA-e, vojske, svih ovih grupa. Ništa o tome nisam uspio pronaći”, izjavio je Snowden. Faktograf, dalje, ističe da medicina ne poznaje bolest koju porta Istinom protiv laži naziva “chemtrail pluća”: Naime, medicina poznaje, primjerice, kemijsku pneumoniju, upalu pluća koju izaziva udisanje štetnih kemikalija, ali ne i chemtrails pluća, o kojima govori članak na portalu IstinomProtivLaži. Zato ne čudi da se prilikom tumačenja “podvale” koronavirusa kako bi se prikrila ova nepostojeća dijagnoza pozivaju na glumicu Rachel Reenstra. Tvrdnja da je dolaskom “NATO bandita 2011. godine od chemtrailsa pluća umrlo 230.000 ljudi” nije potkrijepljena nikakvim izvorima, niti se pretraživanjem dolazi do bilo kakvih navoda koji bi se mogli smatrati izvorima iste. Kako se čini, ovaj broj ljudi koji su navodno umrli od nepostojeće bolesti, naprosto je napisan nasumično, bez ikakvog utemeljenja, a svakako i bez ikakvog dokaza. Kako navodi Faktograf, zagađenje zraka jeste jedan od uzoraka porasta bolesti disajnih puteva, ali one ne nastaju zbog “chemtrailsa”, već ih izazivaju različiti faktori poput pesticida u hrani, zagađenosti zraka zbog prevoza, industrije, prljavih goriva za kuhanje i slično: Respiratorne bolesti jesu razlog za zabrinutost. No uzrok im nisu tzv. chemtrails. Jedan od najpopularnijih pedijatara u Hrvatskoj, Milivoj Jovančević, smatra da do porasta bolesti dišnog sustava kod njegovih pacijenata dolazi i zbog nedovoljnog boravka djece na otvorenom te spavanja u zagrijanim prostorijama. Upozorio je i na široku upotrebu kemikalija te pesticide u prehrani. Osim pušenja, važan je okolišni faktor i zagađenje zraka. Prema procjenama znanstvenika Max-Plankovog instituta za kemiju u Mainzu i Ciparskog instituta Nicosia, zagađenje zraka ubija dvostruko više ljudi od cigareta, ne samo pogoršavanjem postojećih, kroničnih te izazivanjem bolesti dišnih puteva, već i kardiovaskularnih bolesti. U prosjeku donosi 120 smrti više na 100.000 ljudi, nego što bi bilo uobičajeno bez polutanata. Pogađa dobrim dijelom ljude koji koriste prljava goriva za kuhanje, ali većim dijelom zagađenje nas čeka na otvorenom. Vanjsko onečišćenje ne dolazi samo od prometa, već primarno od industrije. Zato se procjenjuje da će u Kini, zahvaljujući zaustavljanju industrije, koronavirus spasiti daleko više života, nego što ih je odnijela bolest COVID-19. Podaci Svjetske zdravstvene organizacije također govore da je preko 80% ljudi u urbanim dijelovima izloženo lošoj kvaliteti zraka. Nakon ove analize Faktografa koja je objavljena 17. marta, Istinom protiv laži je 2.4.2020. objavio članak sa skoro identičnim tvrdnjama, s tim da je posljednji pasus u tekstu posvećen Faktografu, za koji je ustvrđeno da je svojom analizom “samo potvrdio da se svijet godinama truje chemtrailsom” - ponovo bez ikakvih dokaza i činjenica. Tvrdnjama da “koronavirus” ne postoji bavili smo se u drugim analizama u kojima smo utvrdili činjenice o tome da novi SARS-CoV-2 virus zaista postoji, da ljudi umiru od njega i da bolest COVID-19 nije nikakva “prevara”. Više detalja pročitajte u ovim analizama: Dezinformacija Da, ljudi u Italiji zaista umiru od COVID-19 i nevjerovatno je da o tome uopšte pišemo Tvrdnja da stopa smrtnosti u Italiji, ali i u cijeloj Evropi, nije porasla... Dezinformacija Manipulisanje činjenicama Pseudonauka Teorija zavjere Demantirano 02.04.2020 Lažna vijest SARS-Cov-2 nije “prevara stoljeća” na kojoj države “zarađuju milijarde” Portal Dešavanja 14. marta objavio je članak u kojem se tvrdi da koronaviru... Lažna vijest Prenošenje lažnih vijesti Teorija zavjere Demantirano 30.03.2020 Budući da bolest “chemtrails pluća” ne postoji, tvrdnju portala Istinom protiv laži da je to, a ne COVID-19, stvarni uzrok razbolijevanja ljudi, kao i tvrdnju da je od ove nepostojeće bolesti umrlo preko 200.000 ljudi samo u Hrvatskoj, ocjenjujemo kao lažnu vijest. Tvrdnje da se “trovanje chemtrailsom” vrši kao dio organizovane zavjere za koju nisu ponuđeni nikakvi dokazi, ocjenjujemo kao teoriju zavjere. Članci portala Slobodari dobijaju ocjenu prenošenje lažnih vijesti i teorija zavjere. (raskrinkavanje.ba) Pogledajte originalni članak Objavljeno: 2020-03-10 Chemtrail lung (karcinom pluća) ili corona virus? Što nam se točno događa? Teorija zavjere Lažna vijest Izvor: Istinom protiv laži Objavljeno: 2020-04-02 Lažu nas! Ne umiremo od coronavirusa već od karcinoma pluća (chemtrail lung), jer smo puni teških metala zbog dugogodišnjeg špricanja chemtrailsom! Prenošenje lažnih vijesti Lažna vijest Izvor: Istinom protiv laži Objavljeno: 2020-01-19 Profesore Vrdoljak, do kada ćete kriti da je chemtrails uzrok sve većeg broja umrlih od raka pluća? / video Teorija zavjere Lažna vijest Izvor: Istinom protiv laži Objavljeno: 2020-04-05 Ne umiremo od “coronavirusa” već nas ubijaju teškim metalima špricanih chemtrailsom! Teorija zavjere Prenošenje lažnih vijesti Politička promocija Izvor: Slobodari Objavljeno: 2020-04-04 Ubijaju nas Chemtrail lungom (karcinom pluća), a “liječe” od corona virusa Teorija zavjere Prenošenje lažnih vijesti Izvor: Slobodari Autorica: Amina Čeliković Objavljeno: 18. 05. 2020 | Zadnji put osvježeno: prije 10 mjeseci Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Lažna vijest Nova QAnon priča: Nikakvo zlato nije zaplijenjeno u Vatikanu i vraćeno u “američku blagajnu” Na društvenim mrežama su se pojavile fotografije koje navodno prikazuju zla... Lažna vijest Prenošenje lažnih vijesti Manipulisanje činjenicama Teorija zavjere 19.03.2021 Prenošenje lažnih vijesti Dezinformatori u bijelim mantilima: Slučaj doktora Račića U jeku imunizacije protiv bolesti Covid-19, jedinog izglednog rješenja za i... Prenošenje lažnih vijesti Manipulisanje činjenicama Pseudonauka 19.03.2021 Teorija zavjere Vakcine nisu biološko oružje Dezinformacije o vakcinama toliko su učestale u proteklim mjesecima da su v... Teorija zavjere 19.03.2021

article_url: https://raskrinkavanje.ba/analiza/stare-teorije-zavjere-u-novom-ruhu-nema-nikakvog-zaprasivanja-koje-izaziva-bolest-chemtrails-pluca