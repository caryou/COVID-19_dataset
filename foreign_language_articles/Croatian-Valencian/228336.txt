Bizarni slučaj Zdravka Bumbulovića: mediji nasjeli na laži o boravku u karantinu i povratku kući Zdravko Bumbulović iz Šamca dao je intervjue medijima, u kojima je “ne trepnuvši” izmislio cijelu priču o svom boravku na kruzeru Diamond Princess, na kojem je proglašen karantin zbog pojave koronavirusa, i povratku u Šamac. Priču je demantovao nakon što je postala popularna na portalima u regiji, optuživši nepoznate osobe da su se predstavljale medijima u njegovo ime. Ocijenjeni članci Blic Greška; Srbija danas (.com) Greška; Pink Greška; Kurir Greška; Ispravljeno; Balkans Press Greška; Opcija Greška; Avaz Greška; Haber Greška; Fokus Greška; Nezavisne Greška; Zenicagrad Greška; Espreso.rs Greška; Ispravljeno; Happy TV Greška; Moj Šamac Greška; Telegraf Greška; Hayat Greška; Blic Greška; Bljesak Greška; Portal iz Srbije Kurir objavio je 15. februara 2020. godine razgovor sa 29-godišnjakom iz Šamca, grada u sjevernoj Bosni, koji je tvrdio da se nalazi u karantinu na kruzeru Diamond Princess u vodama Japana. Kako je Kurir izvijestio, Zdravko Bumbulović je rekao da se nalazi u izolaciji na kruzeru i da čeka rezultate testa na koronavirus, poznat pod imenom Covid-19, u članku opremljenom naslovom: VAPAJ SRBINA ZAROBLJENOG NA KRUZERU: Strahujem da sam zaražen, čekam rezultate! ZDRAVKO IZ KARANTINA SVEDOĆI ZA KURIR! Kruzer Diamond Princess je bio usidren u japanskim vodama blizu grada Jokohame od 3. februara, nakon što je na brodu sa preko 3.000 putnika potvrđen slučaj zaraze koronavirusom. Kurir je u svom članku citirao Bumbulovića, koji je tvrdio da je tada bio na brodu: Nismo zatvoreni u kabinama, ali kretanje nam je ograničeno. Radimo čak i poslove, čistimo, donosimo kome šta treba. Nemam nikakve simptome, ali su videli na kamerama da sam popričao sa jednim Filipincem i došli da me testiraju. Smatram da je to odgovorno, iako imam malu tremu zbog rezultata testova Kurirov razgovor sa Bumbulovićem prenijeli su brojni portali, između ostalih Blic, Pink i Srbija Danas. Tri dana kasnije, 18. februara, dva bosanskohercegovačka portala objavili su svoje razgovore sa Bumbulovićem, u kojima on tvrdi da se vratio u Šamac nakon što mu je test na koronavirus bio negativan, te je pušten sa kruzera. Portal Nezavisnih novina citirao je Bumbulovića: Dobio sam rezultate testiranja, nisam zaražen ni ja niti iko iz BiH i Srbije. Iz BiH i Srbije na kruzeru je bilo 14 ljudi, od kojih dio njih poznajem. U pitanju su Elvir (21) iz Tuzle, koji je bio bio član posade, Živko Radulović (40) iz Brčkog, koji je putnik, te putnik Goran Goranović (36), koji je iz Novog Sada. Svi oni su takođe testirani i niko od njih nema virus korona, rekao je Bumbulović za Nezavisne novine. U razgovoru sa novinarkom Dnevnog avaza, Bumbulović je rekao: Kazao je da su ga testirali prije dva dana te da je test pokazao da je negativan na koronavirus. - Kompanija me provela do aerodroma. Sjeo sam na avion i sletio sam u Beograd, a sinoć sam došao u Bosanski Šamac. Sada sam kući i imam dokumente da sam negativan na koronavirus. Oni koji su negativni jučer su raspušteni. Neke su puštali jučer, a neke zadržavali. Sutra se sve to zadržava i prazni se brod - istakao je Bumbulović. Članke Nezavisnih novina i Dnevnog avaza prenijeli su, između ostalih, portali Haber, Fokus, Zenicagrad, Hayat, Bljesak i Moj Šamac. Portali Happy televizije i Blic prenijeli su članak sa Dnevnog avaza, a Telegraf je objavio i englesku verziju. Članak Nezavisnih novina prenio je Espreso. Dan poslije objave članka na Blicu, 16. februara 2020, Bumbulović je pisao na Facebook stranici kompanije u čijem vlasništvu je kruzer Diamond Princess, sa molbom da reaguju na netačne informacije u članku o njegovom boravku na kruzeru. Novinska priča o Šamčaninu koji se sretno vratio kući nakon skoro dvije sedmice u karantinu na kruzeru dobila je obrat 20. februara, kad je portal Srbija Danas objavio razgovor sa Bumbulovićem, u kojem on tvrdi da je cijela priča “potpuna laž”. Zdravko izražava čuđenje što su mediji preneli potpuno netačnu i neproverenu informaciju: - Informacije su stigle od nekoga meni nepoznatog, sa mejla, i policija već istražuje ko je pokrenuo tu klevetu - kaže naš sagovornik. Naime, Zdravko je nekada radio na pomenutom kruzeru: - Ja sam bivši član posade Diamond Princes. Sa profila su skinute neke stare fotografije. Trenutno se bavim špedicijom, radim kao profesionalni vozač i iznajmljujem nekretnine. Zdravko dodaje i da mu je drago što će se saznati istina: - Zbog ovoga bi mogli da uslede mnogi problemi. Ovo je ozbiljna kleveta i drago mi je što će se saznati istina - kaže Zdravko i dodaje da nema nikakve kontakte sa zaposlenima na kruzeru Dajmond princes, jer je pre pet godina prestao da radi na tom kruzeru. Redakcija Dnevnog avaza kontaktirala je Bumbulovića nakon ovog obrata da pojasni svoje prethodne izjave koje je dao za ovaj medij. U razgovoru sa Avazovom novinarkom, on je ustvrdio da je sve bila šala njegovih prijatelja, koji su se novinarki predstavili kao on u prvom telefonskom razgovoru. Ljubaznošću kolega iz Dnevnog avaza, redakcija Raskrinkavanja je dobila snimke oba telefonska razgovora sa Bumbulovićem. Iz snimaka je evidentno da se radi o istoj osobi. Raskrinkavanje je također kontaktiralo Dragana Sladojevića, novinara Nezavisnih novina koji je razgovarao s Bumbulovićem. Sladojević je potvrdio da i taj medij posjeduje tonski zapis razgovora sa Bumbulovićem, te da je Bumbulović autorizovao članak prije objave na portalu Nezavisnih. Raskrinkavanje je pokušalo kontaktirati Bumbulovića sa upitom za komentar, ali nam do objavljivanja ove analize nije odgovorio. Portal Klix je objavio svoj razgovor sa Bumbulovićem 21. februara, nakon što je on demantovao da je bio na kruzeru Diamond Princess ove godine. Bumbulović se obratio redakciji našeg portala objašnjavajući kako je došlo do prevare. (...) Napravili su lažnu e-mail adresu, uzeli moje stare fotografije sa Facebooka i poslali sve to. Ja već četiri i po godine ne radim na tom kruzeru. Sve fotografije i materijali koji su iskorišteni su stariji od četiri i po godine, objašnjava Bumbulović, dodavši: Zatim su kontaktirali novinare i pričali s njima preko telefona, davali lažne izjave i na taj način je u javnost izašla informacija da sam bio u karantinu. Klix je Bumbulovićeve tvrdnje o “nekome” ko se lažno predstavljao kao on objavio uz konstataciju da se Bumbulović javio tom portalu da “objasni” prevaru. Dragan Sladojević, novinar Nezavisnih novina koji je razgovarao sa Bumbulovićem, potvrdio nam je da je Bumbulović slike kojima je opremljen članak poslao sam. “Gospodin Bumbulović nam je, na naš zahtjev, dostavio svoje fotografije, nastale tokom njegovog boravka na kruzeru i njima je opremljen predmetni članak” rekao je Sladojević u odgovoru na upit Raskrinkavanja. Iz Dnevnog avaza su rekli sljedeće: “On se nama javio, ponudio fotografije, rekao da je bio na brodu. Nakon što je za neke medije rekao da ‘nije razgovarao sa novinarima’, pozvali smo ga ponovo na broj koji nam je dostavio odnosno na broj s kojim je naša novinarka s njim razgovarala i prvi put. Rekao nam je ‘da je izgubio telefon, da su se s njim zezali njegovi prijatelji’.” Ovo nije prvi put da je Bumbulović dospio u medije kao predmet “nečije” neslane šale. U augustu 2013. godine, portal Press Online objavio je članak o oglasu koji je on navodno objavio na platformi Pik.ba i u kojem nudi zamjenu bubreg za BMW putničko vozilo. Portal je kontaktirao Bumbulovića, koji je kategorički porekao da je objavio takav oglas: “Ja ne znam šta je to, nisam ja to uradio! Slobodno objavite sve, neka narod vidi koliko je to jadno, koliko je jadna osoba koja je to uradila! Ova država je propala, nikakvu zaštitu nemamo! Ja sam šokiran, ali me i sa druge strane baš briga jer i ja i moji prijatelji znaju ko sam i šta sam. Ovo je strašno.” Budući da je utvrđeno da je razgovarao sa novinarima Nezavisnih novina i Dnevnog avaza o svom boravku na kruzeru Diamond Princess i povratku kući, a potom telefonski njima, te drugim portalima porekao te navode, Bumbulovićeve tvrdnje o neimenovanim ljudima koji su mu ukrali identitet i izmislili sve za medije su upitne. Članak koji je ranije Kurir objavio o njegovom boravku u karantinu je stoga također baziran na izmišljenim tvrdnjama. Mediji, ipak, imaju odgovornost za informacije i tvrdnje koje objave, čak i kad se radi o manipulacijama i izmišljotinama koje izgledaju kredibilno, kao što je to slučaj sa ovom bizarnom pričom o Bumbuloviću koji nije bio u karantenu na kruzeru Diamond Princess. Budući da su uzeli ličnu ispovijest zdravo za gotovo i prenijeli je bez provjere, i da nije bilo očigledne loše namjere od strane medija da se obmane javnost, svi članci dobijaju ocjenu greška. Raskrinkavanje je kontaktiralo medije koji su objavili ocijenjene članke sa upitom o eventualnim ispravkama netačnih tvrdnji. Portal Fokus je odgovorio da je ocijenjeni članak uklonjen sa portala. Portali Opcija i Moja Banjaluka (dio mreže portala u koju spada Moj Šamac) prenijeli su Klixov razgovor sa Bumbulovićem. Napomena 23.12.2020. Članak portala Kurir je u međuvremenu izmijenjen tako da sadrži tačne informacije, te dobija i ocjenu ispravljeno. Napomena 21.1.2021. Članak portala Espreso je u međuvremenu izmijenjen tako da sadrži tačne informacije, te dobija i ocjenu ispravljeno. (raskrinkavanje.ba) Pogledajte originalni članak Objavljeno: 2020-02-16 ZDRAVKO IZ KARANTINA NA KRUZERU: Ne mogu da posetim Srbe u izolaciji, STRAHUJEM DA SAM ZARAŽEN, čekam rezultate Greška Izvor: Blic Objavljeno: 2020-02-17 SRBIN NA ZARAŽENOM KRUZERU PROSLAVIO ROĐENDAN Puno lepih želja, ali postoji STRAH šta će pokazati rezultati! (FOTO) Greška Izvor: Srbija danas (.com) Objavljeno: 2020-02-16 SRBIN ZAROBLJEN NA KRUZERU ZABRINUT: Bio sam u kontaktu sa zaraženim Filipincem, sad čekam rezultate testiranja: STRAHUJEM DA SAM ZARAŽEN! Greška Izvor: Pink Objavljeno: 2020-02-15 VAPAJ SRBINA ZAROBLJENOG NA KRUZERU: Strahujem da sam zaražen, čekam rezultate! ZDRAVKO IZ KARANTINA SVEDOĆI ZA KURIR! Greška Ispravljeno Izvor: Kurir Objavljeno: 2020-02-19 ZDRAVKO JE U KARANTINU NA KRUZERU: Ne mogu da posetim Srbe u izolaciji, STRAHUJEM DA SAM ZARAŽEN, čekam rezultate Greška Izvor: Balkans Press Objavljeno: 2020-02-16 Državljanin BiH sa kruzera strahuje da je zaražen koronavirusom Greška Izvor: Opcija Objavljeno: 2020-02-18 Zdravko Bumbulović, mladić s kruzera koji je bio u karantinu: Došao sam kući u Bosnu Greška Izvor: Avaz Objavljeno: 2020-02-19 Zdravko Bumbulović, mladić s kruzera koji je bio u karantinu: Došao sam kući u Bosnu Greška Izvor: Haber Objavljeno: 2020-02-18 Mladić koji je bio u karantenu na kruzeru vratio se u BiH: Nemam koronavirus Greška Izvor: Fokus Objavljeno: 2020-02-18 Ispovijest mladića iz Šamca: Nemam virus korona, pokrećem svoj biznis Greška Izvor: Nezavisne Objavljeno: 2020-02-18 ZDRAVKO BUMBULOVIĆ, MLADIĆ S KRUZERA KOJI JE BIO U KARANTINU: DOŠAO SAM KUĆI U BOSNU Greška Izvor: Zenicagrad Objavljeno: 2020-02-18 ZDRAVKO JE BIO NA KRUZERU SA KORONAVIRUSOM: Otkrio je ko je SRBIN kojem je ZAHVALAN zbog onog što je tamo uradio! Greška Ispravljeno Izvor: Espreso.rs Objavljeno: 2020-02-19 PUTNIK KOJI JE IZBAVLJEN SA KORONA KRUZERA: Sleteo sam u Beograd, nema zaraženih Srba! Greška Izvor: Happy TV Objavljeno: 2020-02-18 Ispovijest mladića iz Šamca: Nemam virus korona, pokrećem svoj biznis Greška Izvor: Moj Šamac Objavljeno: 2020-02-19 I landed in Belgrade, no Serbians are infected: Zdravko allowed to leave quarantined cruise ship Greška Izvor: Telegraf Objavljeno: 2020-02-18 ISPOVIJEST MLADIĆA S KRUZERA KOJI JE BIO U KARANTINU: DOŠAO SAM KUĆI U BOSNU, IMAM DOKAZ DA SAM NEGATIVAN NA KORONAVIRUS Greška Izvor: Hayat Objavljeno: 2020-02-18 DANIMA BIO U KARANTINU, KONAČNO STIGAO KUĆI Oni koji su bili u kontaktu sa zaraženima bili su pod stalnim nadzorom, kamere su ih pratile Greška Izvor: Blic Objavljeno: 2020-02-18 Mladić iz Šamca nakon karantene zbog koronavirusa: Ne vraćam se na kruzer Greška Izvor: Bljesak Autor: Rašid Krupalija Objavljeno: 26. 02. 2020 | Zadnji put osvježeno: prije 2 mjeseca Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Lažna vijest Nova QAnon priča: Nikakvo zlato nije zaplijenjeno u Vatikanu i vraćeno u “američku blagajnu” Na društvenim mrežama su se pojavile fotografije koje navodno prikazuju zla... Lažna vijest Prenošenje lažnih vijesti Manipulisanje činjenicama Teorija zavjere 19.03.2021 Lažna vijest Unutarnja upotreba vodikovog peroksida neće ubiti ni viruse ni ćelije raka, ali može izazvati zdravstvene probleme Internetom se dijele pseudonaučni “savjeti” ruskog doktora Ivana Petroviča... Lažna vijest Prenošenje lažnih vijesti Pseudonauka Teorija zavjere 19.03.2021 Prenošenje lažnih vijesti Dezinformatori u bijelim mantilima: Slučaj doktora Račića U jeku imunizacije protiv bolesti Covid-19, jedinog izglednog rješenja za i... Prenošenje lažnih vijesti Manipulisanje činjenicama Pseudonauka 19.03.2021

article_url: https://raskrinkavanje.ba/analiza/bizarni-slucaj-zdravka-bumbulovica-mediji-nasjeli-na-lazi-o-boravku-u-karantinu-i-povratku-kuci