Satirični tekst predstavljen kao “vijest” o ukidanju obaveze pranja ruku Tekst sa satiričnog portala Njuz nekoliko regionalnih portala prenijelo je i objavilo bez napomene o satiričnom karakteru sadržaja. Uprkos tome što se očito radi o satiri, nedostatak napomene o tome naveo je čitaoce na zaključak da se radi o stvarnoj vijesti. Ocijenjeni članci Blok vesti Lažna vijest; Demantirano; Sandzaklive Prenošenje lažnih vijesti; Buka Satira; Bolja Bosna Satira; Čitaj (ba) Satira; Portali Blok Vesti i Sandžak Live objavili su 5. 5. 2020. članak u kojem se tvrdi da je Vlada najavila da nakon 15. maja “pranje ruku neće biti neophodno”: Vlada najavila da od 15.maja pranje ruku neće biti neophodno U članku se, između ostalog, navodi: Vlada Republike Srbije najavila je da, u sklopu ublažavanja mera borbe protiv korona virusa, od 15.maja pranje ruku više neće biti neophodno. U saopštenju izdatom tim povodom navodi se da će već od ponedeljka građani dva puta dnevno ruke moći da peru samo toplom vodom, bez sapuna, ali uz poštovanje mera socijalnog distanciranja. Vlada napominje da će za osobe starije od 65 godina obaveza pranja ruku biti ukinuta u poslednjoj nedelji maja. -Veoma je važno da se sa ukidanjem obaveznog pranja ruku ide postepeno da ne bismo došli u situaciju da tu meru opet uvedemo. Već od ponedeljka za pranje ruku će dva puta dnevno biti dovoljna samo topla voda, a ako vremenske prilike budu povoljne već za vikend ćemo broj pranja ruku bez sapuna moći da povećamo na četiri puta u toku dana – izjavio je za Njuz ministar zdravlja Zlatibor Lončar. -Neki plan dalje relaksacije mera podrazumeva preporuku da se nakon eight.maja ruke peru samo hladnom vodom, dok će sapun biti stvar ličnog izbora, da bismo onda od 15.maja u potpunosti prešli na uobičajene higijenske navike koje ne podrazumevaju redovno i temeljno pranje ruku. Međutim, ono što moram da naglasim jeste da pre juna neće biti dozvoljena javna okupljanja više od pet osoba sa neopranim rukama – istakao je ministar. Lončar je dodao da će od polovine juna građanima biti dozvoljeno da se ponovo ljube, kao i da jedni drugima kijaju ili kašlju u lice jer, kako je objasnio, moramo da se vratimo normalnom životu. Ovaj očito satirični tekst originalno je objavljen na satiričnom portalu Njuz 5. 5. 2020. Uprkos tome što su portali Blok Vesti i Sandžak Live naveli Njuz kao izvor, u člancima ne postoje napomene o tome da se radi o satiričnom sadržaju. Dva dana kasnije, 7.5.2020, portali Buka, Čitaj i Bolja Bosna su također prenijeli ovaj članak, ali je u člancima ovih portala postojala napomena o satiričnom sadržaju. Ipak, na Facebook stranicama navedenih portala ovi članci su podijeljeni bez napomena o satiričnom sadržaju, te uz opise koji odaju utisak da je u pitanju stvarna vijest: Prema komentarima se može vidjeti da je značajan broj čitatelja/ki ovih portala članak shvatilo kao stvarnu vijest: Iako u samim tekstovima postoje napomene o satiričnom sadržaju, jasno je da je ovaj satirični članak prenesen i na društvenim mrežama objavljen uz navedene opise kako bi pomenuti portali došli do veće čitanosti. Osim toga, u članku portala Čitaj se primijeti i znatna razliku u korištenom fontu odnosno veličini teksta i napomene da se radi o satiričnom tekstu. Zbog toga što je napomena ispod teksta napisana znatno manjim slovima, izgleda gotovo neprimjetno. Članak portala Blok Vesti ocjenjujemo kao lažnu vijest iz razloga što pri prenošenju satiričnog sadržaja nije uvrštena napomenu o satiričnom karakteru teksta, čime je satirična vijest predstavljena kao stvarna. Portal Sandžak live koji je također satiričnu vijest predstavio kao stvarnu, dobija ocjenu prenošenje lažne vijesti. Članke portala Buka, Čitaj i Bolja Bosna koji sadrže napomenu o satiričnom sadržaju ocjenjujemo kao satiru. Napomena Nakon objavljivanja naše analize, portal Blok vesti obrisao je članak, zbog čega dobija i ocjenu demantovano. (raskrinkavanje.ba) Pogledajte originalni članak Objavljeno: 2020-05-05 Vlada najavila da od 15.maja pranje ruku neće biti neophodno Demantirano Lažna vijest Izvor: Blok vesti Objavljeno: 2020-05-05 Vlada najavila da od 15.maja pranje ruku neće biti neophodno Prenošenje lažnih vijesti Izvor: Sandzaklive Objavljeno: 2020-05-07 Vlada najavila da od 15. maja pranje ruku neće biti neophodno Satira Izvor: Buka Objavljeno: 2020-05-07 Vlada najavila da od 15. maja pranje ruku neće biti neophodno Satira Izvor: Bolja Bosna Objavljeno: 2020-05-07 Vlada najavila da od 15. maja pranje ruku neće biti neophodno Satira Izvor: Čitaj (ba) Autorica: Amina Čeliković Objavljeno: 09. 05. 2020 | Zadnji put osvježeno: prije 8 mjeseci Red flag Lista medija koji objavljuju lažne vijesti High risk Lista medija koji objavljuju izvještaje upitne istinitosti Posljednje objavljene analize Teorija zavjere Vakcine nisu biološko oružje Dezinformacije o vakcinama toliko su učestale u proteklim mjesecima da su v... Teorija zavjere 19.03.2021 Lažna vijest Ne, ni ovog puta nema nikakvog “strašnog otkrića” o vakcinama Dokumentacija vakcina protiv Covid-19 dijeli se po društvenim mrežama uz ma... Lažna vijest Manipulisanje činjenicama 18.03.2021 Lažna vijest Osobe koje su primile vakcinu protiv Covid-19 mogu donirati krv Društvenim mrežama proširila se tvrdnja da vakcinisani ne smiju biti davaoc... Lažna vijest Prenošenje lažnih vijesti 18.03.2021

article_url: https://raskrinkavanje.ba/analiza/satiricni-tekst-predstavljen-kao-vijest-o-ukidanju-obaveze-pranja-ruku