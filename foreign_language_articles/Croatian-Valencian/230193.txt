Koronavirus – najnoviji podatci Objavljeno: 28. prosinca 2020. Navedena priopćenja sadržavat će aktualne podatke o broju oboljelih i savjete vezane uz sigurnost i zaštitu stanovništva. Preporuke pogledajte OVDJE! EPIDEMIOLOŠKI PODACI Tjedni izvještaj broja oboljelih i umrlih od COVID-19 bolesti u Europi pogledajte ovdje i svijetu pogledajte ovdje. Dnevni izvještaj broja oboljelih i umrlih u Hrvatskoj od COVID-19 bolesti pogledajte ovdje. Oboljeli su registrirani u svim županijama Republike Hrvatske. Broj oboljelih od COVID-19 po danima i stope po županijama pogledajte ovdje! Podatke o oboljelima u pojedinim državama svijeta možete pronaći na stanicama Europskog centra za sprečavanje i kontrolu bolesti na poveznici https://www.ecdc.europa.eu/en/geographical-distribution-2019-ncov-cases U slučaju pojave simptoma akutne respiratorne bolesti koji upućuju na bolest COVID-19 (npr. povišena tjelesna temperatura, grlobolja, kašalj, poteškoće disanja, gubitak njuha ili okusa…) ili druge kliničke ili epidemiološke indikacije, uključujući propisane potrebe testiranja u sklopu djelovanja domova za starije i nemoćne i drugih ustanova koje pružaju uslugu smještaja u ustanovama socijalne skrbi te zdravstvenih ustanova radi smanjenja povećanog rizika širenja infekcije među osjetljivim skupinama, prema smjernicama Ministarstva zdravstva, uputnicu za testiranje izdaje izabrani liječnik (liječnik obiteljske medicine, pedijatar) koji i dogovara termin testiranja. U slučaju težeg oblika bolesti koji zahtijeva liječenje u bolnici, izabrani liječnik izdaje uputnicu za bolničko liječenje pacijenta. Osobe sa simptomima bolesti se osim svom liječniku obiteljske medicine mogu telefonski obratiti i COVID-19 ambulantama (ili turističkim ambulantama ako se nalaze izvan svog mjesta prebivališta). U slučaju pojave teških simptoma bolesti koje upućuju na bolest COVID-19 i možebitno zahtijevaju bolničko liječenje, u vrijeme kada izabrani liječnik pacijenta ne radi, potrebno je otići na pregled u bolnicu (u Zagrebu Klinika za infektivne bolesti „Dr. Fran Mihaljević“) ako to zdravstveno stanje i mogućnosti dozvoljavaju, ili nazvati hitnu medicinsku službu na broj 194 ili 112. Ako pacijent organizira vlastiti prijevoz do bolnice, potrebno je ići vlastitim automobilom (vozi sam ako može ili ga vozi netko od osoba s kojima živi) uz korištenje zaštitne maske za lice i pacijenta i vozača i sjedenje dijagonalno od vozača. Testiranje na zahtjev radi administrativno-pravnih (npr. put u inozemstvo i sl.) ili drugih osobnih razloga moguće je provesti uz plaćanje. Više detalja o testiranju na SARS-CoV-2 u HZJZ-u dostupno je ovdje U bliskih kontakata osobe s potvrđenom bolesti COVID-19 koji nemaju nikakve znakove bolesti rutinski se ne provodi testiranje na novi koronavirus ni na početku ni tijekom karantene/samoizolacije. Radi smanjenja širenja infekcije sve bliske kontakte oboljeloga stavlja se pod zdravstveni nadzor u karanteni/samoizolaciji u trajanju od 14 dana. Testiranje na SARS-CoV-2 provodi se u slučaju pojave simptoma povezanih s bolesti COVID-19 odnosno postavljene sumnje na COVID-19, tj. kada se zadovolje klinički i/ili epidemiološki kriteriji bolesti prema indikaciji i kliničkoj procjeni nadležnog liječnika. Iznimno, na početku karantene/samoizolacije, treba testirati bliske kontakte oboljelih od bolesti COVID-19 ako su identificirani kao bliski kontakti tri ili više dana od izlaganja bolesniku i ako su u međuvremenu bili u bliskom kontaktu s vulnerabilnim skupinama. Protokol testiranja na koronavirus Objedinjene preporuke o prioritetima za testiranje na SARS-CoV-2 možete naći ovdje. Koronavirus – najnovije preporuke Kako umanjiti rizik od zaraznih bolesti – video prilog. COVID-19 – Priopćenje prvog slučaja Na stranicama HZJZ-a objavljeni su pitanja i odgovori o novom koronavirusu na hrvatskom i engleskom jeziku: Pitanja i odgovori o bolesti uzrokovanom novim koronavirusom COVID-19 Brojevi telefona Hrvatskog zavoda za javno zdravstvo za građane na temu koronavirusa: 099 468 30 01. Dostupni su za svaki radni dan od 8 do 21 sata te subotom i nedjeljom od 9 do 15 sati. Brojeve dežurnih teritorijalno nadležnih epidemiologa možete naći ovdje. Ostali telefoni za informacije o koronavirusu. Tagovi 2019-nCoVCOVID-19koronavirusnovi koronaviruspreporuke Sviđa vam se članak? Preporučite ga prijateljima i kolegama putem društvenih mreža! Facebook Twitter Google + Linkedin Email

article_url: https://www.hzjz.hr/medunarodna-istrazivanja/koronavirus-najnoviji-podatci/