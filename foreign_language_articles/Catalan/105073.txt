‘EL MÓN A RAC1’ L’anàlisi de les aigües residuals podria anticipar un rebrot del coronavirus abans que es detectés a la població El president de la Societat Espanyola de Virologia, Albert Bosch, és escèptic sobre l’estudi d’immunitat i creu que hi ha més gent contagiada L’anàlisi de les aigües residuals podria servir per anticipar-se a un possible rebrot del coronavirus. // EFE - Alberto Estévez Compartir Tuitejar Whatsapp Email segueix-nos a Actualitzada el 14-05-2020 17:37 El grup de Virus Entèrics de la Universitat de Barcelona liderat pel catedràtic del Departament de Microbiologia de la UB, Albert Bosch, fa setmanes que estudia les aigües residuals per saber com està evolucionant el covid-19. En una entrevista a El món a RAC1, Bosch ha explicat que l’anàlisi d’aquestes aigües podria servir per anticipar-se a un possible rebrot. Les aigües residuals ens donen molta informació sobre el que circula entre la població Albert Bosch catedràtic del Departament de Microbiologia de la UB El virus dura més a la femta que no pas a les vies respiratòries. Això va a parar a les aigües residuals i es pot detectar Albert Bosch catedràtic del Departament de Microbiologia de la UB Ens podem anticipar setmanes abans que hi hagi casos, podem detectar que el virus circula i podem posar en marxa la maquinària abans que s’escampi i ens agafi a contrapeu Albert Bosch catedràtic del Departament de Microbiologia de la UB Bosch també ha volgut deixar clar que el que arriba a l’aigua no suposa cap perill de salut ni mediambiental perquè el virus ja hi arriba inactiu. Sobre l’estudi de seroprevalença L’expert en virologia i microbiologia també s’ha mostrat escèptic sobre les dades de l’estudi de seroprevalença que ha fet el Ministeri de Sanitat amb les comunitats autònomes i que apunta que només el 6% de la població de Catalunya ha superat el coronavirus i té anticossos. Soc una mica escèptic sobre la prevalença dels anticossos perquè les aigües residuals ens diuen que el virus ha estat circulant molt Albert Bosch catedràtic del Departament de Microbiologia de la UB Lestudi fet pel Ministeri de Sanitat diu que un 6% dels catalans haurien passat el coronavirus. // EFE - Kai Försterling És probable que hi hagi més gent que hagi estat en contacte amb el virus. Són contrasentits que hi hagi tants asimptomàtics i en canvi, que la població hagi estat molt poc exposada al virus Albert Bosch catedràtic del Departament de Microbiologia de la UB Malgrat això, ha assegurat que la presència del virus a les aigües residuals s’ha reduït “claríssimament” en les últimes setmanes, com està passant en realitat. Segons Bosch, les conclusions de l’estudi del ministeri no són bones notícies perquè no s’ha assolit una protecció de forma natural. Pot voler dir que la gent hagi generat resposta i que no es detecti o pot ser que aquí també hi intervingui la sensibilitat de les proves. No és gaire positiu en el sentit que ara volíem sortir de la primera onada amb un 90% de la població amb immunitat. Però això no ha passat Albert Bosch catedràtic del Departament de Microbiologia de la UB També apunta la possibilitat que hi hagi gent que hagi perdut la immunitat de llarga durada però que, en canvi, davant un possible rebrot “generessin una resposta immune més ràpida”. Sobre l’estacionalitat del virus El president de la Societat Espanyola de Virologia ha dit que, per les dades que tenen, podria ser que el virus fos menys agressiu amb l’arribada de la calor. Ara mateix no sembla que el virus hagi perdut agressivitat. No ha tingut temps. El que sí que la transmissió serà molt menys eficient quan pugin les temperatures Albert Bosch catedràtic del Departament de Microbiologia de la UB Segons Bosch, però, cal anar amb compte perquè recorda que les estacions als hemisferis són oposades i això pot fer que el virus no acabi desapareixent del tot. Recupera l’entrevista amb president de la Societat Espanyola de Virologia i catedràtic del Departament de Microbiologia de la UB, Albert Bosch: Entrevista al Dr. Albert Bosch, president de la Societat Espanyola de Virologia i catedràtic del departament de Microbiologia de la UB 00:00 26:54 Notícies relacionades 14-05-2020 12:54 ‘EL MÓN A RAC1’ Trilla reconeix que hi ha menys gent contagiada de la que s’esperaven i demana prudència 13-05-2020 19:19 COVID-19 Només el 6% de la població de Catalunya ha superat el coronavirus i té anticossos 13-05-2020 22:59 ‘NO HO SÉ’ Àlex Arenas, matemàtic: “Anem cap al rebrot de manera inevitable” Normes de participació Powered by Livefyre ELS MÉS LLEGITS 1 RAC1.CAT Els motius que han convertit l’anisakis als peixos en una “plaga” preocupant 2 SOCIETAT L’actor Jordi Sánchez publica la seva primera imatge després de sortir de l’hospital 3 TRADICIÓ I MODERNITAT Rosalía fa embogir les xarxes amb unes vambes inspirades en les espardenyes

article_url: https://www.rac1.cat/societat/20200514/481143471555/aigues-residuals-rebrot-coronavirus-entrevista-albert-bosch.html