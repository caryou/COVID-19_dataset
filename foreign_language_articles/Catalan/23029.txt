RÀDIO Els imperdibles BLOG Batalla campal a Piera amb 4 detinguts 11 dOctubre de 2016 Aquest dilluns es va produir una baralla multitudinària al carrer Sant Cristòfol número 49 de Piera. La baralla va començar pels volts de les 18:00h, i va fer falta la presència de la Policia Local de Piera i de diferents dotacions dels Mossos d’Esquadra per reduir els que participaven de la batussa. La baralla es va saldar amb diferents ferits i amb 4 persones detingudes, tres homes i una dona d’entre 30 i 55 anys. De fet, algunes de les persones que estaven immersos en la baralla van utilitzar ganivets. La baralla va començar davant del supermercat Dia, on davant hi ha una oficina de la Caixa. Diferents persones del municipi es van fer ressò del que va passar pel soroll al carrer i per la forta presència policial en aquest municipi de la comarca de l’Anoia. De fet, els vídeos van ser enregistrats per diferents veïns del municipi que van presenciar els fets.

article_url: https://radioigualada.cat/lacarta/batalla-campal-a-piera/