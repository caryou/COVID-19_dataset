De coronacrisis leidt tot minder verkeer, minder productie, minder toerisme en dus minder luchtvervuiling. Op de foto een verlaten Zaanse Schans ANP zoom in NOS Nieuws • Binnenland • 27-03-2020, 13:39 Lucht flink schoner door coronamaatregelen Heleen Ekker redacteur Klimaat en Energie · Stuur een email naar Heleen Ekker Stuur een email naar Heleen Ekker Als gevolg van de maatregelen om de coronacrisis te bestrijden, is de lucht boven Nederland flink schoner geworden. Dat blijkt volgens het KNMI uit metingen door het Nederlandse satellietinstrument Tropomi. Op basis van een vergelijking tussen metingen dit jaar en vorig jaar wordt geschat dat de luchtvervuiling met 20 tot 60 procent is afgenomen. Om de coronacrisis te bestrijden, zijn sinds enkele weken in Nederland allerlei maatregelen van kracht, die leiden tot minder uitstoot van schadelijke stoffen als koolstofdioxide en stikstofdioxide. Er is minder wegverkeer, er zijn minder vliegtuigen in de lucht en de industrie produceert minder. De afname die we zien in luchtvervuiling is ongekend, zegt Pieternel Levelt van het KNMI en de TU Delft. Niet alleen in Nederland, maar ook wereldwijd. Dit hebben we nooit eerder gezien. De luchtkwaliteit van deze week (links) vergeleken met een week in februari vorig jaar (rechts) EU/ESA/NSO/KNMI zoom in Eerder deze maand werd ook al een sterke vermindering van luchtvervuiling boven Italië en China gemeld. Het KNMI wilde voor Nederland pas conclusies trekken als er meer duidelijkheid zou zijn over de invloed van het weer. Die is er nu. Om de weersinvloeden er zo veel mogelijk uit te filteren, is de periode 22 tot 26 maart van dit jaar vergeleken met 23 tot 27 februari vorig jaar. Ook toen was het grotendeels onbewolkt en kwam de wind uit het zuidoosten, net als nu. Onzekerheidsmarge De uitstoot van luchtvervuilende stoffen kan daarnaast per dag sterk verschillen. Op zondag wordt er bijvoorbeeld minder uitgestoten dan door de week. Daarom is een gemiddelde genomen van metingen gedurende een langere tijd. De schatting van de afname is relatief onzeker en bevindt zich dus tussen de 20 en 60 procent. Om die marge kleiner te kunnen maken, gaat het KNMI hierna de satellietmetingen combineren met onder meer metingen aan de grond. Dit gaat wel een paar maanden duren, vertelt Levelt. Wat het ingewikkeld maakt, is dat het weer bij ons heel veranderlijk is, waardoor de luchtvervuiling snel meer of minder wordt. Dat komt niet alleen door de wind, maar ook door bijvoorbeeld de regen. Na een bui is de lucht meteen flink schoner. Deel dit artikel: Twitter Facebook Email WhatsApp STER reclame liveblog België stelt versoepelingen uit • Man (84) slachtoffer van prikfraudeur In dit blog houden we je op de hoogte van het coronanieuws van vrijdag 19 maart. Geweldsgolf in Afghanistan: Iedere vrouw die verandering kan brengen, is een doelwit Sinds de vredesbesprekingen tussen de Taliban en de Afghaanse overheid is het aantal vrouwenmoorden flink gestegen. Veel Afghaanse vrouwen vrezen voor hun toekomst als er een deal komt en de Taliban gaan meeregeren. Nieuwsuur Nieuwsuur Job Cohen: hef linkse partijen op en begin één grote, nieuwe partij Hef de linkse partijen op en begin één nieuwe, grote linkse partij. Daarvoor pleit oud-partijleider van de PvdA Job Cohen naar aanleiding van de verkiezingsnederlaag van de linkse partijen.

article_url: https://t.co/hAP9b3jfA2