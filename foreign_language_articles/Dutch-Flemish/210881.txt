Dossier Coronacrisis Copyright 2020 The Associated Press. All rights reserved. Kans op een catastrofe is groot: Zweedse overheid krijgt steeds meer kritiek op aanpak coronacrisis In Zweden hoopt de overheid de verspreiding van het coronavirus te kunnen indammen zonder een ingrijpende lockdown. Een aanpak die steeds meer kritiek krijgt, ook in eigen land. Een Zweedse viroloog trekt in Terzake aan de alarmbel: Er is cruciale tijd verloren gegaan. Bram Vandeputte vr 03 apr 2020 20:30 Meer dan 6.000 besmettingen, bijna 500 patiënten op intensieve zorg en 333 overlijdens. Dat is de voorlopige balans in Zweden, maar draconische maatregelen in de strijd tegen het coronavirus heeft de overheid nog niet genomen. Het Scandinavische land rekent op de burgerzin van de inwoners: Op het vlak van ziektepreventie werken we altijd op die manier in Zweden, klinkt het bij staatsepidemioloog Anders Tegnell. Het lijkt alsof Zweden wil inzetten op groepsimmuniteit door het virus langzaam te laten circuleren in de bevolking. Wie geneest, bouwt dan weerstand tegen het coronavirus op. Als veel mensen die weerstand hebben opgebouwd, kan het virus bij een terugkeer minder circuleren. Maar enkele Zweedse wetenschappers waarschuwen voor de gevaren van die aanpak: Er wordt ons gezegd om geen mensen meer te ontmoeten, maar bijeenkomsten van 50 mensen zijn wel nog altijd toegelaten, zegt virologe Cecilia Söderberg in Terzake. De virologe is verbonden aan de Karolinska Universiteit en pleit voor duidelijke maatregelen: Er moet een lockdown komen in Stockholm en andere grote steden. De kans dat we een catastrofe krijgen, is groot. Voor Stockholm is het stilaan te laat Vooral de Zweedse hoofdstad Stockholm is voorlopig zwaar getroffen door het coronavirus. De afdelingen intensieve zorg hebben in enkele ziekenhuizen stilaan hun maximumcapaciteit bereikt: Helaas moeten we patiënten weigeren, het is pijnlijk om mensen niet te kunnen helpen, vertelde arts Andreas Hvarfner gisteren op de Zweedse televisie. Virologe Cecilia Söderberg hoopt dat strengere maatregelen de verspreiding van het coronavirus in de rest van het land kunnen afremmen: Voor Stockholm is het stilaan te laat, maar niet voor de andere regios in het land. Om deze oorlog te winnen, moeten we sneller zijn dan het virus. Er is cruciale tijd verloren gegaan in Zweden. Het is te laat om chaos in de ziekenhuizen te vermijden, maar het is nog niet te laat om een ramp te voorkomen. Bekijk hier de reportage uit Terzake: Videospeler inladen... Meer weten over Video Buitenland Bram Vandeputte Coronacrisis Vraag over dit nieuws? Zelf nieuws melden? Fout opgemerkt? lees ook Coronacrisis Extrema Outdoor verplaatst naar 2022: We mikken ook nog op extra editie in september 09:30 Artikel van Radio 2 Coronacrisis Al twee weken geen enkele coronabesmetting in Zoutleeuw 08:49 Artikel van Radio 2 Radio 2 Coronacrisis Versoepeling in gevangenis Hasselt na corona-uitbraak: Na eenzame opsluiting weer wandelingen buiten 07:51 Gemeente Evergem Coronacrisis Evergem gebruikt golfkarretje om minder mobiele mensen naar vaccinatiecentrum te brengen 07:15 Artikel van Radio 2 Meer nieuws Stel zelf je persoonlijke nieuwsoverzicht samen in de app van VRT NWS Ontdek hier alles over Mijn NWS BELGA Coronacrisis

article_url: https://www.vrt.be/vrtnws/nl/2020/04/03/de-kans-op-catastrofe-is-groot-kritiek-op-zweedse-aanpak-coro/