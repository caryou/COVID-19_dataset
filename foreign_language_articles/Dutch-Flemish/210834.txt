‘Covid-19’: ongekend Corona-killervirus of vooral ongekende paniek? Stefan Noordhoek Apr 13, 2020·21 min read (also available in English — newer version) De wereld is al enige maanden in de ban van het Corona ‘killer-virus’. En de paniek lijkt nog steeds groot. De emotionele beelden staan nog op ons netvlies. Mensen die uit hun huizen werden gesleurd. Zieken, doden, overvolle ziekenhuizen, legerauto’s met doodskisten. En daarna: de ‘lockdown-strategie’ in veel westerse landen, met waarschijnlijk zeer verstrekkende consequenties voor de socio-economische situatie in de hele wereld. Mensen maken zich zorgen en vragen zich af of ze moeten wennen aan een nieuw soort samenleving. Met nieuwe regels. Nieuwe (minder) vrijheden. Mensen zijn gestorven. Mensen werden ernstig ziek. Mensen zijn in paniek. De lens van de wereld zoomt in op menselijk leed dat soms even heel dichtbij lijkt te komen. Leed dat wellicht altijd onderdeel uitmaakt van het leven maar dat nu opeens een nieuwe naam krijgt: ‘Corona’. Nu de paniek en hectiek vanuit het Azië, via het Midden-Oosten, via Europa nu westwaarts naar Noord- en Zuid-Amerika wegtrekt, ontstaat in Europa langzamerhand een beeld aan de hand waarvan we een (tussen)balans kunnen opmaken. Graag deel ik mijn kijk op deze situatie, waar mogelijk met onderbouwing en bronvermelding. Veel alarmerende claims beheersen het debat en worden voor waar gehouden, maar is dat terecht? Veel voorkomende claims zijn onder andere: “Corona is ongekend, want dit is een nieuw virus en we hebben er geen vaccin tegen” “Corona doodt een ongekend aantal mensen” “Corona is veel dodelijker en besmettelijker dan Influenza” “De aantallen Corona-slachtoffers vallen misschien mee, maar dat is alleen dankzij de lockdown maatregelen” “Het gaat niet om het aantal doden, het gaat om het de IC-capaciteit” “#staythefuckathome, #flattenthecurve en luister naar de overheid en de experts. Iedereen die iets anders zegt is fake-news In de conclusie zal ik deze claims nog een keer tegen het licht houden en kijken of ze nog steeds overeind blijven. En afsluiten met mijn persoonlijke angst. En #spoileralert, die angst is niet voor het virus. Eerst maar eens de feiten. Interessante feiten die iedereen zou mogen weten 1. Totale sterfte in 28 Europese landen is niet ‘ongekend’ Er is veel discussie of corona dodelijker is dan de seizoensgriep. Als corona inderdaad zoveel dodelijker zou zijn, dan zouden we dit in de totale-sterfte cijfers van Europa moeten terug zien. Echter, als we naar de data kijken, dan zien we dat de huidige sterftecijfers niet ongekend zijn, en dat de totale sterfte in 2016/17 zelfs hoger piekte. De cijfers komen van EuroMOMO, een nonprofit organisatie die deze cijfers als jaren wekelijks verzamelt en publiceert. De gegevens zijn t/m wk14 en de getallen van recente weken kunnen nog bijgesteld worden. Source: Pooled weekly total number of deaths in the data-providing EuroMOMO partners for the past 4½ years 2. Per land, en zelfs per regio zijn de impact en de ernst van de situatie uiteenlopend. In de 28 (bij de EuroMOMO aangesloten) Europese landen verliepen de griepgolven de afgelopen jaren als volgt (weer t/m wk14, dus iets vertraagd). Een uiteenlopend beeld van heftiger en zeer bescheiden gevolgen per land. Zo lijkt. Landen met een heftiger griepgolf zijn o.a. België, Frankrijk, Italië, Nederland, Spanje, UK (England). Een mild tot zeer mild griepseizoen lijkt het beeld te zijn voor landen als Oostenrijk, Denemarken, Estland, Finland, Duitsland, Griekenland, Hongarijke, Ierland, Luxemburg, Malta, Noorwegen, Portugal, Zweden en Schotland. Opvallend is Zweden dat een buitengewoon mild griepseizoen kent, ondanks dat er geen lockdown is ingesteld. Hierover later meer. In Nederland is er sprake van enkele ‘brandhaarden’ waar veel patiënten positief zijn getest op ‘Corona’ en waarbij enkele ziekenhuizen (bijna) capaciteitsproblemen hadden. Source: Weekly mortality as deviations from the baseline (Z-score) for the past 4½ years in the data-providing EuroMOMO partners 3. Weinig SARI gevallen in Duitsland Kijken we naar de symptomen van het Coronavirus dan hebben we het over ‘respiratoire klachten’ zoals plotselinge en soms erstige longontstekingen. Een beeld dat overigens voor een groot deel overeen komt met Influenza symptomen. Kijkend in Duitsland naar deze SARI (Schwerer Akuter Respiratorischer Infektionen) gevallen, is de griepgolf in Duitsland duidelijk over z’n hoogtepunt heen. Volgens de gegevens van het Robert Koch Institute (in de afgelopen periode eerder ‘alarmistisch’ dan ‘skeptisch’) lijkt de afgelopen griepgolf daarmee een zeer milde te zijn geweest. Met een gemiddeld aantal SARI gevallen onder jonge kinderen (0–4) en een gemiddeld aantal gevallen bij hoge leeftijden (80+, de grijze lijn in de grafiek). Het aantal SARI gevallen in het griepseizoen 2017/18 was bij alle leeftijdsgroepen boven 35j aanmerkelijk hoger. Source: RKI Wochenbericht 2020–wk14 “..absolute death risk expressed as equivalent of death risk from driving a motor vehicle.” 4. Hoe dodelijk en hoe gevaarlijk is ‘Corona’ nu eigenlijk? Steeds meer cijfers komen beschikbaar. Maar veel van die cijfers zijn onvolledig, onbetrouwbaar en vaak in de tijd en over landen en instituten niet vergelijkbaar. De paar gevallen waarin er zo goed mogelijk een ‘eerlijk’ beeld kon worden vastgesteld geven experts een goed inzicht in de werkelijke besmettelijkheid en dodelijkheid van het nieuwe Coronavirus. Stanford Professor John P.A. Ioannidis publiceerde met z’n collega’s op 8 april een belangrijk wetenschappelijk onderzoek met als conclusie: “Proportion of COVID-19 deaths that occur in people <65 years old; relative risk of COVID-19 death in people <65 versus ≥65 years old; absolute risk of death in people <65 and in those ≥80 years old in the general population as of 4/4/2020; absolute death risk expressed as equivalent of death risk from driving a motor vehicle.” Zie onderstaand een stukje uit een interessant interview met Professor Ioannidis waar hij de conclusies van zijn onderzoeksgrond toelicht (of bekijk hier het volledige interview). 5. Onbetrouwbare cijfers De cijfers die het beeld bepalen zijn nog steeds aan verandering onderhevig. En om meerdere redenen waarschijnlijk nog onnauwkeurig of onjuist. Een aantal belangrijke redenen daarvoor is: I. Paniek, media-hype en onduidelijkheid In bijna alle landen is er sprake van vertraging van registraties/administraties en de mogelijkheid van dubbeltelling, of ondertelling. Zie de recente ‘bijstellingen van het RIVM en CBS’. Op de dagelijkse meldingen van “123”, “140”, “112 Corona-doden‘’’ (zo’n ca 1.000 doden per week), zitten het RIVM en CBS er blijkbaar opeens 2.000 naast, en moeten deze met terugwerkende kracht ‘bijtellen’. Die 2.000 sterfgevallen per week is meer dan het volledige verschil tussen een lage zomerse sterfte en de hoogste piek tijdens de griepgolf. De getallen van het RIVM/CBS zijn daarmee op z’n minst vrij onbetrouwbaar te noemen. Source: RIVM Monitoring sterftecijfers Nederland (2020.04.09) Ook de media dragen alles behalve bij aan een realistisch beeld. Ronduit foute claims worden in de koppen van betrouwbare kranten getikt. Timing lijkt opvallend. Source: Volkskrant 2020.04.10 In het verloop van de ‘corona-crisis’ verwijst de media zeer zelden of nooit naar eerdere griepgolven. Elk vergelijk daarmee wordt afgedaan met ‘Corona is geen gewone griep!’. Zodra het RIVM echter — ik vermoed met terugwerkende kracht — opeens in één week 2.000 sterfgevallen bijtelt, kopt de Volkskrant (bijna triomfantelijk) “Dodental door coronavirus nu ruim boven sterftepiek griepgolf winter 2017–2018”. Waarbij wordt gesuggereerd dat ‘het dodental door Corona’ (alle doden die we meerdere keren per dag gemeld krijgen en waarvan ‘de teller’ inmiddels op ongeveer 2.300 staat) dus ‘ruim meer’ zou zijn dan die in de winter van 2017/18, namelijk zo’n 9.400. Los van of de letterlijke bewoordingen in het artikel nu nog net wél of net níet onjuist zijn, is de claim en de suggestie van de Volkskrant glashelder: maar wel pertinent en vrij kwalijk onjuist. En zo draagt de media elke dag bij aan extra angst en extra paniek. II. Aan Corona gestorven of met Corona gestorven? ‘ ‘Corona-doden’ worden per land anders gedefinieerd, maar vaak als zodanig geteld als de overledene op het moment van overlijden (of daarna) positief op Corona test. Deze handelswijze is onjuist. In de epidemiologie mag je een doodsoorzaak pas als zodanig benoemen als deze ook een significante rol speelde in het overlijden. Onderzoek onder ca 2.000 ‘Corona-slachtoffers’ in Lombardije (IT) wees bijvoorbeeld uit dat van de slachtoffers ca 25% nog 1 andere medische conditie (die in potentie ook dodelijk is) had, 25% hadden er 2 en 50% hadden er 3 of meer. Daarbij was de gemiddelde leeftijd van deze slachtoffers ca. 79 jaar. Welk deel van deze slachtoffers is daadwerkelijk dóór Corona en niet door diabetes, hartklachten, chronische longaandoeningen, hoge leeftijd of een van de andere vele griepvirussen gestorven? III. De Coronatest heeft mogelijk een zeer hoog foutmarge, wijst recent wetenschappelijk onderzoek (Zhuang et al, March 2020) uit. De test zou mogelijk 80% false positives kunnen uitwijzen, oftewel, 4 van de 5 ‘u heeft Corona-uitslagen’ zouden ten onrechte kunnen zijn. De Coronatest die door het DZIF (van o.a. Dr. Drosten/de Charité Group) is gemaakt en over de hele wereld wordt verkocht, is dan ook in ongekend korte tijd ontwikkeld en zonder serieuze tests en controles (paniek) direct ingezet. En het blijkt in de praktijk ook, zie bijvoorbeeld deze positief geteste Duitse Corona-patient, die 100% zeker niet de nieuwe Corona-variant bleek te hebben, maar dus positief testte op een oude, reeds lang bij mensen circulerende, Corona variant. Interessant is dat je zou verwachten dat de exponentiële groei van Corona-cases die we in real-time op ‘Worldometers’ kunnen meemaken, door een exponentiële groei in het percentage positieve tests zou zijn veroorzaakt. Niets is echter minder waar. Het percentage van positieve uitkomsten lijkt zich te stabiliseren rond de 10% van het totaal aantal afgenomen tests. Een percentage dat ongeveer gelijk is aan het percentage waarin Corona-virussen al sinds jaar en dag deel uitmaken van alle griep- of ademsweg virussen. Oftewel: de voornaamste of misschien wel enige reden dat er ‘exponentieel stijgende aantallen’ Corona-cases (namelijk positieve testuitslagen) zijn is dus omdat er exponentieel stijgende aantallen tests worden afgenomen. IV. De techniek waarop de Coronatest is gebaseerd, is die van (RT) PCR ofwel ‘Reverse Transcription Polymerase Chain Reaction’. De uitvinder van- en in 1993 Nobelprijswinnaar voor Chemistry mét deze techniek, Karry Mullis, heeft zelf al in 1996 expliciet aangegeven dat deze techniek ‘by it’s very nature’ ongeschikt is voor de kwantitatieve ‘Gold Standard’ bepalingen die ermee worden gedaan. NB. Dit geldt niet alleen voor deze Corona-test, maar voor alle virus-tests die wereldwijd op de PCR techniek zijn gebaseerd en die zouden kunnen uitwijzen of een bepaald virus in een bepaalde mate in het lichaam aangetroffen zijn. V. Er bestaan helaas vaak incentives voor het over-attribueren van slachtoffers als COVID-19 doden. Zo is op dit moment de officiële instructie van het CDC (Centre for Disease Control and Prevention) in de VS dat artsen alle overlijdensgevalen die ook maar enigszins lijken op COVID-19, als zodanig moeten classificeren. Daarvoor hoeft de patiënt niet per se op Corona getest te worden, hoeven er geen symptomen te zijn en is een mogelijk eerder contact met een andere mogelijke Corona-patiënt genoeg om de overledene als Corona-dode in de statistieken op te laten nemen. VI. En ook financieel zijn er helaas incentives. Zo was de hoogte van de steun vanuit de EU, mede afhankelijk van de omvang van de ‘Corona crisis’ van een land. En is in de VS vanuit Medicare een standaard vergoeding van 13.000 USD voor ziekenhuizen beschikbaar voor een COVID-19 patiënt terwijl een COVID-19 patiënt aan de beademing ‘goed is’ voor 39.000 USD. Hoe vreselijk ook, dit beïnvloedt natuurlijk de attributie van de ziekte en overlijden. Zie onderstaande tweet (bron: helaas FOX news). ..experts adviseren om elke, en ook deze griepgolf, gewoon ongestoord z’n gang te laten gaan en zo zo snel mogelijk groepsimmuniteit te bereiken.. 6. “Ja, er zijn maar weinig slachtoffers, maar dat is dankzij de lockdowns”. Is een veel gehoord argument. Maar is dat zo? Los van de economische en maatschappelijke effecten is het maar zeer de vraag of lockdowns werken. Of dat ze mogelijk zelfs een negatief effect hebben op het aantal ziektegevallen en uiteindelijk de sterfte. Een normaal verloop van elke griepepidemie, elk jaar, is dat deze binnen ca 3–4 weken doorlopen is en dat er dus na 3–4 weken ‘groepsimmuniteit’ is bereikt. Deze groepsimmuniteit is de enige daadwerkelijke bescherming die werkt. En die we jaar-in, jaar-uit in ongeveer 3–4 opbouwen. Elk jaar weer golft er een ‘griepepidemie’ (volgens de nieuwe definitie mag je dat ook elk jaar een grieppandemie noemen) over de wereld. Dan verspreiden de zich continu vernieuwende varianten van alle virussen (want zo werken ze) vanwege het winterseizoen (mensen zijn meer binnenshuis, andere temperatuur) en leert ons immuunsysteem de nieuwe virussen kennen en zich ertegen verdedigen. En elk jaar sterven er mensen, vooral mensen met medische condities, een kwetsbare gezondheid. Dat werkt. Altijd. Soms is een griepgolf heftiger. Soms milder. De argumentatie voor de ongekende en op deze schaal nog nooit eerder voorgekomen lockdowns is gelegen in de ‘flatten-the-curve strategie’: uit angst voor een mogelijke overbelasting van de medische/ICU capaciteit. Experts op dit gebied geven aan dat lockdowns, if anything, vooral een verbreding van de epidemiecurve geven, oftewel een verlenging van de epidemie en dus een verlening van de periode waarin kwetsbaren in de populatie geïnfecteerd kunnen worden. Tevens is er door het uitstel van de groepsimmuniteit een grotere kans op een 2e of 3e infectiegolf. Deze experts adviseren om elke, en ook deze griepgolf, gewoon ongestoord z’n gang te laten gaan en zo zo snel mogelijk groepsimmuniteit te bereiken. En ouderen en kwetsbaren, zoals je eigenlijk elk seizoen zou moeten doen, liefst zoveel mogelijk beschermen tegen besmetting in deze periode van 3–4 weken. Zie bijvoorbeeld deze uitleg van Dr. Knut M. Wittkowski (Former Head, Biostatistics, Epidemiology, and Research Design, Center for Clinical  wat zou er gebeuren als alle IC’s overvol raken? En iedereen zou sterven? Dit scenario dat lijkt op wat in bepaalde regio’s van Italië gebeurde. Om de ernst van de situatie in te schatten gaat het om cijfers. Stel dat alle mensen die niet op de IC’s terecht zouden kunnen, zou dat in Nederland in theorie nog eens 1.000 slachtoffers hebben betekend. Die optellend bij de ‘Corona-doden’ die reeds zijn geteld kom je tot de ordegrootte van het risico of belang. Deze ordegrootte is daarmee nog steeds buitengewoon vergelijkbaar met andere jaren. IC-beademing verslechterde mogelijk conditie van IC-patiënten. Interessant om kennis te nemen van zeer recent onderzoek (ook van Nederlands onderzoeksteam verbonden aan de Radboud Universiteit) dat constateert dat veel van de overledenen op de IC’s (wellicht ook in Italië en NYC) mogelijk juist extra complicaties ontwikkelden als gevolg de — goed bedoelde — behandeling inclusief beademing en medicatie. Naast de extra sterfte door behandeling ipv door de onderliggende conditie, veroorzaakte dit mogelijk ook het ‘Corona-typische’ de lange tijd dat patienten op de IC-moesten blijven en maar niet beter werden. Daarbij, overbelaste IC’s zijn alles behalve uniek. Sterker nog, in veel landen is het elk jaar raak. Het gebeurt. Het gebeurde in bijna alle VS staten, zoals gerapporteerd door TIME (Januari 2018), in het griepseizoen van 2017/18. En lang daarvoor. Meerdere staten riepen toen ook een ‘noodtoestand’ uit en zetten in alle haast triage tenten op om grieppatienten te behandelen. En het gebeurde bijna elk griepseizoen in Spanje en Italië. Maar dus ook in Engeland. Er zijn in de afgelopen jaren talloze artikelen verschenen over de hele wereld om dat probleem aan te kaarten. Check hier, en hier en hier, en hier en hier. Oftewel, overbelaste IC’s zijn dus een lang bestaand probleem van het organiseren van adequate medische zorg voor veel landen, en niet een uniek probleem dat wordt veroorzaakt door een onverwachts en buitengewoon gevaarlijk Coronavirus. “#staythefuckathome, #flattenthecurve en luister naar de overheid en de experts. Iedereen die iets anders zegt is fake-news. 7. Onverstandig: de lockdowns hebben waarschijnlijk ongekende socio-economische gevolgen en daarmee ook voor de volksgezondheid, verlies van levensjaren en van kwaliteit van leven (poverty kills) in de komende jaren. De gevolgen van de lockdowns lijken ongelofelijk veel groter te zijn dan de problemen die ze proberen te voorkomen. Tientallen miljoenen mensen zullen werkloos worden. Tientallen miljoenen (vooral kleinere) bedrijven zullen failliet gaan. De (ontwikkeling van) kwaliteit van leven van onze bevolkingen zal de komende jaren terugvallen, levensverwachting beïnvloed, levensjaren verloren. Poverty kills. Deze gevolgen lijken niet te zijn gekwantificeerd, niet overwogen of in elk geval nooit in het politieke domein bediscussieerd, overwogen of zelfs maar gecommuniceerd. 8. Oftewel: paniek is een slechte raadgever. Evenals een populatie van ‘eensgezinde’ experts die onze overheden adviseert. Angst is de sterkste motivator. En paniek de slechtste raadgever. De media zoeken, vergroten en creëren deze angst en paniek en versterken de eenvormigheid van de beeld- en meningvorming omtrent elke ‘crisis’. Er is slechts een mening toegestaan, alle andere meningen zijn fake-news, conspiracies of anderszins ongewenst. Terwijl in een crisis als deze juist de verscheidenheid van meningen, achtergronden en expertise gebundeld zou moeten worden in een discours waarbij het verschil juist als kans zou moeten worden gevoeld om de situatie beter te beoordelen en eventuele reacties beter te kiezen. Een groeiende groep van experts spreekt zich inmiddels uit tegen het onjuiste angstbeeld van het ‘killervirus’ dat ten koste van alles ‘bestreden’ moet worden. Absolute aanrader: heb je een kwartiertje, kijk dan deze deze video van Dr. Wolfgang Wodarg. Het is goed om te snappen hoe we ‘het Corona-virus’ moeten zien. In context van de overige ca. 100 griepvirussen, Rhino-virussen, Influenza-virussen. In context van andere jaren. In context van testen en metingen. En wat we eigenlijk meten. Source: Dr. Wolfgang Wodarg Youtube Dr. Wolfgang Wodarg is bij uitstek gelegitimeerd om zich uit te spreken over deze kwestie. Inhoudelijk expert vanuit zijn ervaring als longarts, en vooral vanuit zijn ervaringen vanuit nationale en internationale instituten en de eerdere wereldwijde angst vanwege het (SARS-Cov-1.5 ofwel) MERS virus. Dr. Wodarg heeft vanaf het begin van deze ‘crisis’ dezelfde positie gehad, een positie die hij nog steeds inneemt en die door alle feiten lijkt te worden ondersteund. Wonderlijk dat de internationale ‘experts’ die toen (MERS) een wereldwijde-mega-ramp voorspelden en er dus volledig naast zaten, dezelfde zijn die nu weer de de leading experts van de internationel gemeenschap lijken te zijn. Degenen wiens inschatting toen juist bleek, zijn dezelfden die nu worden weggezet als ‘fake-news’ en ‘disinformatie’. Los van alle details, waar maak ik me echt zorgen om? Wellicht het meest zorgwekkende, de precaire balans tussen individu en overheid kan dus binnen dagen fundamenteel verstoord raken. En te weinig mensen lijken dat te beseffen, zich daarover zorgen te maken, of mee te nemen in hun overwegingen. Binnen dagen of weken, kan een (kennelijk onjuist gefundeerde) angst ontstaan met een wetenschappelijke, politiek en media-context waarin slechts 1 visie toegestaan is, slechts 1 visie wordt omarmd en slechts 1 visie in oneindigheid in de hoofden van het publiek (en daarmee dus ook weer overheden) wordt geprent. Waarin de objectieve waarheid niet meer geldt. Maar paniek, angst en opportunisme leidend is voor de keuzes die worden gemaakt. En de media? Die blazen de angst maximaal aan. Onophoudelijk. Ongenuanceerd. Ongeïnteresseerd. En vaak ongefundeerd. En schijnbaar ongestoord door enig verantwoordelijkheidsgevoel over haar rol en de impact van haar handelen. Dát zou ons zorgen moeten baren. Op welke basis mogen overheden en ‘big tech’ bedrijven voor ons bepalen wat ‘waar’ is en wat niet? Welke inhoudelijke expertise hebben overheden en big-tech bedrijven om die inschatting te maken? Impact door maatregelen, niet door Corona. Mensen mogen niet meer reizen, niet meer naar buiten, niet meer werken. In sommige landen is het leger gemobiliseerd om de openbare ruimte ‘te bewaken’. Overheden slaan de handen ineen met ‘big tech’ bedrijven om voor ons te bepalen wat waar is wat niet, welke expert op Youtube mag blijven, welke wordt getoond, welke niet. Welk Twitteraccount ‘nep nieuws’ verkondigt en welke ‘het juiste nieuws’. Overheden laten ‘patiënt-privacy even schieten’ vanwege de Grote Overweldigende Strijd tegen ‘het killer-virus’. Op welke basis mogen overheden en bedrijven voor ons bepalen wat ‘waar’ is en wat niet? Welke inhoudelijke expertise hebben overheden en big-tech bedrijven om die inschatting te maken? Wie geeft ze dat recht? En dus? — en dat is inderdaad míjn angst.. En dus worden burgers bang voor elkaar. Zien ze elkaar als potentieel risico in plaats van als mogelijke danspartner. Worden mensen bang voor de gewone dingen. Boos op de ander als hij of zij het in zijn hoofd haalt om met haar booschappenwagentje te dicht langs te lopen, om te gaan fietsen, wandelen of — God betert — zomaar naar het strand te gaan. #staythefuckathome insta-schreeuwen we de ander dan moedig toe. Een wereld waarin we binnen no-time bang kunnen worden gemaakt voor elkaar — op basis van een fantoom — is niet een wereld waar we naartoe zouden moeten willen. Een wereld waarin maar één mening is toegestaan en alle andere meningen worden onderdrukt doet denken aan hele donkere hoofdstukken uit onze gemeenschappelijke geschiedenis. En is een wereld die niet meer vooruit beweegt, maar achteruit. Een wereld die uit angst voor haar eigen woorden, haar eigen paniek en haar eigen blinde focus op tellertjes en ‘Brekend nieuws’ niet meer kan zien wat kwaal en wat het middel is. En zo de eigen economie en daarmee de grondslag voor het welzijn van haar eigen burgers zwaar beschadigt. Een wereld die mensen laat wennen aan een on-menselijk leven, waarin ‘social distancing’ de nieuwe norm zou zijn, waarin ouderen alleen sterven, waarin kankerpatienten niet worden geholpen omdat lege IC-afdelingen wachten op rampspoed en waarin kinderen niet meer met elkaar mogen spelen en families elkaar maar niet meer moeten opzoeken. Dat is de wereld die we met elkaar aan het maken zijn. Helaas zonder enige reden. Een mooi Pasen lieve mensen 13 april 2020 Stefan Noordhoek, Bussum vader van Stijn en Jip, vriend van Jasmin broer, zoon, neef, collega, klant, opdrachtgever, vriend en buur

article_url: https://medium.com/@StefanNoordhoek/cov-19-ongekend-corona-killervirus-of-vooral-ongekende-paniek-1864865605c0