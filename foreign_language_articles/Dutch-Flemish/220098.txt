Alerts Home Alerts Is het telefoonnummer 06-41216011 uit het WhatsApp-kettingbericht gevaarlijk? Is het telefoonnummer 06-41216011 uit het WhatsApp-kettingbericht gevaarlijk? Alert clock Oval 6 18-03-2020 Een verschrikkelijk oude hoax doet momenteel op gigantische schaal de ronde via WhatsApp. Telefoontjes van het nummer 06-41216011 zou je onder geen enkel beding moeten opnemen, want dat kost je verschrikkelijk veel geld. Hoe zit dat precies? Doorsturen graag!!!!!!!!! 06 41216011 als dit nummer jou belt, niet opnemen! Ook even delen met je vrienden dit is een scam! Kost veel geld als je opneemt en of terug belt! Goed opletten dus, dit bericht wordt door de politie gedeeld Dit was net ook op radio 2´ Zo luidt de integrale tekst van het WhatsApp-kettingbericht dat momenteel op gigantische schaal wordt verspreid. Als het zoekverkeer nog even zo doorgaat, dan vliegt het serverpark van Google binnen de kortste keren in brand, is de verwachting. Best bizar: de eerste meldingen van dit bericht zijn namelijk al een paar jaar oud. Zo publiceerde Radar in 2018 al een artikel over dit hoax-bericht. Is er eigenlijk een legitieme reden te verzinnen waarom dit bericht juist nu weer in de aandacht komt? Zou verveling in combinatie met de coronapaniek er wellicht iets mee te maken hebben? Is opnemen of terugbellen gevaarlijk? Enfin. In tijden van wangiri-fraude, valse e-mails en sms-berichten met gevaarlijke links en malware is het misschien helemaal niet zo gek dat zon bericht een eigen leven gaat leiden en dat mensen elkaar gaan waarschuwen. Maar is dat in dit geval terecht? En is het nou gevaarlijk om dat nummer te bellen? Met trillende handjes, een klam voorhoofd van de spanning en met gevaar voor eigen leven toetsen we het nummer in. Zou onze rekening straks tot de laatste cent geplunderd worden? Staat er morgen namens de telecomprovider een deurwaarder op de stoep met een rekening van wel veertig kantjes? Komen er geheimzinnige mannen met zonnebrillen in zwarte pakken voorrijden in geblindeerde autos die ons meenemen? We drukken op de beltoets. Al binnen een seconde komt de anticlimactische verlossing. De blikkerige stem van de vrouw die het bandje heeft ingesproken, vertelt ons namelijk dat het nummer helemaal niet in gebruik is. Niks aan de hand dus. Het is slechts hopen dat dit nummer gedurende het recycleproces niet alsnog bij een nietsvermoedende abonnee terechtkomt, want die zal vermoedelijk geen al te beste dag hebben als deze hoax opnieuw de ronde doet. Krijg jij dit bericht ook doorgestuurd? Doe je medemens alsjeblieft een groot plezier, verwijder dit bericht en draag niet bij aan verdere verspreiding. Updates ontvangen over dit onderwerp? Wil je op de hoogte blijven van dit onderwerp? Download de gratis Opgelicht-app en volg het onderwerp. Delen Facebook facebook Twitter twitter Mail mail Tags WhatsApp hoax kettingbrief wangiri-fraude Verwante content Ook gedupeerd? arrow-right-circle Shape Neem contact op met de redactie Gerelateerde dossiers arrow-right-circle Shape Wangiri-fraude arrow-right-circle Shape Oplichting via WhatsApp Ook interessant WhatsApp-kettingbericht over Argentijnse bestrijding coronavirus is een hoax: Je telefoon wordt binnen 10 seconden gehackt WhatsApp-bericht Nederlandse regering beloont thuisblijven met uitkering van € 359 is een hoax Mail van QuickFleet Couriers met pakketnummer LZ8942357486EN? Creditcardfraude! Nieuwe manier van oplichting op Marktplaats door valse PostNL-verzoeken via WhatsApp? Phishing!

article_url: https://opgelicht.avrotros.nl/alerts/artikel/is-het-telefoonnummer-06-41216011-uit-het-whatsapp-kettingbericht-gevaarlijk/