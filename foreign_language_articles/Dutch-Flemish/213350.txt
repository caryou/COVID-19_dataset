Website gekopieerd Nepbericht over sluiting scholen komt niet van RTL Nieuws 11 maart 2020 22:54 Aangepast: 12 maart 2020 16:03 Een artikel dat via social media wordt verspreid over de sluiting van scholen en universiteiten lijkt afkomstig van de website van RTL Nieuws, maar is dat niet. Voor het bericht wordt de stijl van de site van RTL Nieuws gebruikt. Alleen aan de url is te zien dat het niet de echte website is. Net als een aantal andere media is RTL Nieuws geregeld de dupe van dit soort namaak. Fake screenshots, next level, schrijft nepnieuws-specialist Peter Burger op Twitter. Op het verkeerde been De nagemaakte website is de afgelopen tijd vaker opgedoken. Doordat linkjes op de pagina w√©l naar de echte website leiden, wordt de lezer makkelijk op het verkeerde been gezet. Waarschuw ons! Mocht je verdachte berichten zien of paginas die ons nadoen, dan zouden we het op prijs stellen als je dit bij ons meldt. Mail naar rtlnieuws@rtl.nl. Stuur alsjeblieft een screenshot en een url mee. De nepsite was s avonds laat niet meer bereikbaar. Screenshots van het bericht doen op social media nog wel de ronde. RTL Nieuws heeft de zaak in onderzoek. RTL Nieuws Deepfake Nepnieuws RTL Nieuws Media Altijd weten wat er speelt? Download de gratis RTL Nieuws-app en blijf op de hoogte. facebook WhatsApp twitter mail

article_url: https://www.rtlnieuws.nl/nieuws/nederland/artikel/5053106/bericht-fake-nep-website-nagemaakt-rtl-nieuws