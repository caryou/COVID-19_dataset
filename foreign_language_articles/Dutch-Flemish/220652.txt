Voetbal Hotel van Ronaldo reageert: We zijn een hotel, geen hospitaal 15 maart 2020 14:08 Aangepast: 15 maart 2020 14:11 Beeld Â© Fotograaf/Getty Images Marca bracht vandaag naar buiten dat Cristiano Ronaldo zijn hotels zou laten ombouwen tot ziekenhuizen in de strijd tegen het coronavirus. Door verschillende media werd het nieuws opgepakt, maar bij het hotel van Ronaldo weten ze van niets. Cristiano Ronaldo heeft twee hotels in Portugal. RTL Nieuws sprak vandaag met een woordvoerder van het hotel in Lissabon. We zijn een hotel. We worden geen hospitaal. Het is een dag als alle anderen, we zijn en blijven een hotel. We worden platgebeld door de pers. Ik wens u een fijne dag Lees ook Ronaldo laat zijn hotels ombouwen tot ziekenhuizen en betaalt alles De 35-jarige aanvaller heeft zelf nog niet gereageerd op het nieuws. Op dit moment is er dus nog geen sprake van. Ronaldo verblijft momenteel in Portugal met zijn gezin en keert voorlopig nog niet terug naar Turijn. De gehele selectie van Juventus is in quarantaine geplaatst, nadat Juventus-verdediger Daniele Rugani positief werd getest op het coronavirus. Lees ook Ronaldo doet oproep: Ik spreek als zoon, vader, en als mens VTBL Cristiano Ronaldo Coronavirus Spaans voetbal Buitenlands voetbal Europees voetbal Portugees voetbal Italiaans voetbal Juventus Serie A Altijd weten wat er speelt? Download de gratis RTL Nieuws-app en blijf op de hoogte. facebook WhatsApp twitter mail

article_url: https://www.rtlnieuws.nl/sport/voetbal/artikel/5057096/hotel-van-ronaldo-reageert-we-zijn-een-hotel-geen-hospitaal