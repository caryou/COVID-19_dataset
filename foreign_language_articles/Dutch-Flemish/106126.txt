Dieven gaan niet van deur tot deur met verdovende mondkapjes Loes Witschge, AFP Nederland Gepubliceerd op vrijdag 15 mei 2020 om 18:30Laatst bijgewerkt op vrijdag 19 juni 2020 om 21:43 Copyright AFP 2017-2020. Alle rechten voorbehouden. Meerdere Facebook posts beweren dat mondkapjes met verdovende chemicaliën worden verspreid door criminelen, zodat ze hun slachtoffers kunnen beroven. De berichten zijn duizenden keren gedeeld. De politie spreekt van een hoax. De bewering werd gedeeld in verschillende, op elkaar lijkende Facebook posts gedeeld onder Nederlandse en Vlaamse Facebook-gebruikers. Deze post, gepubliceerd op 20 april, 2020, werd meer dan 17.000 keer gedeeld. Volgens het bericht gaan mensen, die zeggen deel uit te maken van een nieuw initiatief van de lokale overheid, van deur tot deur om mondmaskers uit te delen. “Hij is bespoten met chemicaliën die je knock-out slaan. Ze bestelen je dan,” aldus de post. Screenshot van de Facebook post, gemaakt op 14 mei, 2020 Dezelfde bewoording werd gebruikt in berichten die rond dezelfde tijd op Facebook werden geplaatst, bijvoorbeeld hier en hier. Deze afbeelding met een soortgelijke waarschuwing werd op 22 april gepubliceerd en is sindsdien meer dan 6,900 keer gedeeld. Screenshot van op Facebook gedeelde afbeelding met hierin een waarschuwing over vermeende verdovende mondkapjes, gemaakt op 14 mei, 2020 Uit een eerdere factcheck door Nieuwscheckers, een factcheck-initiatief van de Universiteit Leiden, bleek in april dat de bewering een hoax was. Ook een factcheck-team van Duits persbureau DPA stelde vast dat de beweringen onjuist zijn. Desondanks blijft de waarschuwing circuleren op sociale media. Nederlandse politie vertelde AFP Factcheck dat de bewering “niet waar” is. Op 14 mei waren er geen meldingen bekend van incidenten zoals beschreven in de waarschuwing. “Dit is een broodje aap verhaal. Af en toe verschijnen dit soort berichten,” zei politiewoordvoerder Leon Veldt. De Belgische Federale politie reageerde niet op een verzoek om commentaar van AFP Factcheck. De Antwerpse politie waarschuwde in april voor een “hoax rond giftige mondmaskers” volgens dit Gazet van Antwerpen bericht, vermeld in het artikel van Nieuwscheckers. “Er zijn mensen die opzettelijk angst willen zaaien in deze zo al moeilijke tijden,” aldus de Antwerpse politie. Update 22 mei, 2020: In een Nederlandstalige video gepubliceerd op 15 mei, wordt beweerd dat criminelen in Engeland gezichtsmaskers met verdovende chemicaliën gebruiken om mensen te beroven. Volgens de video, die duizenden keren werd gedeeld, zou dit ook naar Nederland komen. AFP Factcheck bevond dat ook deze bewering een hoax is. Lees de factcheck hier.

article_url: https://factchecknederland.afp.com/dieven-gaan-niet-van-deur-tot-deur-met-verdovende-mondkapjes