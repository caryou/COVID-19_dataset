Dossier Coronacrisis Videospeler inladen... Viroloog Marc Van Ranst over coronavirus: Dit voldoet aan alle voorwaarden om het een pandemie te noemen Het coronavirus Covid-19 is uitgegroeid tot een pandemie, een wereldwijd verspreide epidemie. Dat zegt viroloog Marc Van Ranst (KU Leuven) in De zevende dag. Als mensen daarvan schrikken, is dat niet erg, zegt hij. Men mag weten dat men zich mag voorbereiden. Pieterjan Huyghebaert zo 23 feb 2020 12:02 Alle virologen en overheden ter wereld zijn momenteel bezig met het nieuwe coronavirus Covid-19, legt Van Ranst uit. We moeten dit ook wel serieus nemen, zegt hij. Dit voldoet aan alle voorwaarden om het een pandemie te noemen. De Wereldgezondheidsorganisatie (WHO) gaat dat ook wel doen binnenkort. Men mag weten dat men zich mag voorbereiden Viroloog Marc Van Ranst, KU Leuven Coronacrisis Derde corona-dode en al zon 150 besmettingen in Italië, scholen gaan dicht, carnaval van Venetië ingekort Update zo 23 feb 2020 21:45 Die voorwaarden zijn volgens Van Ranst dat het virus verspreid wordt van mens tot mens, in verschillende landen voorkomt en dat bij veel gevallen er niet altijd een link is met China, waar het virus is begonnen. We mogen het dus een pandemie noemen. Als mensen daarvan schrikken, is dat niet erg. Men mag weten dat men zich mag voorbereiden. Er is voor alle duidelijkheid geen reden tot paniek. De echte griep is momenteel in het land en die maakt echte zieken en echte doden, legt Van Ranst uit. En dat zijn er veel meer dan dit coronavirus op dit moment. Wat kunnen we dan doen om de verdere verspreiding van het coronavirus te voorkomen? We moeten beseffen dat virale epidemieën moeilijk uit te stellen zijn. Al koopt de krokusvakantie ons wel wat tijd, legt de viroloog uit. Wat mensen zelf kunnen doen, is hetzelfde als wat je kunt doen om de griep te voorkomen: voldoende de handen wassen en zoveel mogelijk contact vermijden met mensen die hoesten en proesten. Vakantie naar Italië kan doorgaan In Noord-Italië zijn momenteel verschillende gemeenten in quarantaine geplaatst. Wie van plan is om in de krokusvakantie naar Italië te trekken, mag dat gerust doen, zegt Van Ranst. Ik zou niet thuisblijven, zegt hij resoluut. Denk wel aan goede handhygiëne en probeer veel mensenmassas te vermijden. Al is dat niet evident in bijvoorbeeld skigebieden bij de après-ski. Videospeler inladen... Meer weten over Pieterjan Huyghebaert Video Wetenschap Coronacrisis Vraag over dit nieuws? Zelf nieuws melden? Fout opgemerkt? lees ook Coronacrisis Meer besmettingen op school: mondmaskers in vijfde en zesde leerjaar lager onderwijs verplicht Update 20:59 Olivier Matthys liveblog Coronacrisis LIVEBLOG - Ernstige zorgen over evolutie van coronacijfers: Overlegcomité mogelijk vervroegd Update 19:49 AFP or licensors Coronacrisis Elf meldingen over bloedklonters na vaccinatie met AstraZeneca in België: Relatief weinig, gezien het grote aantal v... 19:39 2021 Getty Images Vragen over corona Grootste deel van Europa stopt tijdelijk met AstraZeneca-vaccin, ons land houdt voet bij stuk: wat weten we? Update 19:30 Meer nieuws Stel zelf je persoonlijke nieuwsoverzicht samen in de app van VRT NWS Ontdek hier alles over Mijn NWS BELGA Coronacrisis

article_url: https://www.vrt.be/vrtnws/nl/2020/02/23/viroloog-van-ranst-over-coronavirus-dit-is-een-pandemie/