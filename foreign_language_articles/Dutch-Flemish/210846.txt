Dossier Coronacrisis Sterftecijfer lag in maart niet speciaal hoger ondanks corona: hoe kan dit? Het voelt misschien vreemd aan dat het sterftecijfer voor de maand maart niet speciaal hoger lag dan normaal ondanks de coronadoden, zo zegt demograaf Patrick Deboosere, maar we moeten dat cijfer in een breder perspectief plaatsen, zegt hij. Hoe zit dat dan precies? Vergeet ook niet dat we een mild griepseizoen hadden. Michaël Torfs vr 03 apr 2020 17:56 Eerder deze week vertelde Thomas Heiremans, woordvoerder van de uitvaartsector, dat het aantal sterfgevallen in maart geen extra stijging vertoonde tegenover een andere gemiddelde maand maart. En dat is opvallend, want we worden elke dag geconfronteerd met tientallen overlijdens door het coronavirus. Maar volgens demograaf Patrick Deboosere zou het best kunnen, zo zei hij in De Wereld Vandaag: Dat voelt vreemd aan, omdat we elke dag bijna uitzonderlijk op de hoogte gesteld worden van het aantal overlijdens. Maar je mag niet vergeten dat er normaal gezien ongeveer 300 mensen per dag overlijden in België. Dat varieert een beetje, tussen ongeveer 250 in de zomer tot ongeveer 350 in de winter. Das een behoorlijk groot getal, en als je dat naast het aantal corona-overlijdens zet, dan is het pas de laatste 2 à 3 dagen dat corona dit een beetje begint te benaderen. (lees door onder het audioblokje) Vergeet niet dat er op een gemiddelde dag sowieso een 300 tal mensen sterven in België Waarom stierven er in maart niet meer mensen dan gemiddeld, ondanks coronavirus? Is er misschien een verschuiving qua sterfgevallen? Deboosere wijst er wel op dat mochten we geen drastische maatregelen hebben genomen, het aantal sterfgevallen tot 10 keer hoger had kunnen zijn. Hij vergelijkt met de regio Lombardije, met 10 miljoen inwoners in het spoor van België qua bevolkingsaantal: Daar hebben ze pas later maatregelen genomen, en je ziet dat het aantal sterfgevallen daar toch 3 tot 4 keer hoger ligt dan je normaal mag verwachten. Maar tegelijk leven we nu helemaal anders: zo is er minder verkeer, en werken we veel meer van thuis. Is er misschien een verschuiving? Deboosere relativeert: 7 op de 10 overlijdens zijn mensen ouder dan 75 of 80. Verschuivingen in onze dagelijkse activiteiten zullen daar niet zon grote impact op hebben. Ja, er zijn misschien minder verkeers- of arbeidsongevallen, maar dat zijn er 2 à 3 per dag, een getal dat misschien gehalveerd is, dus statistisch zijn dat nauwelijks waarneembare aantallen. Het griepvirus was wél mild dit seizoen Deboosere zoekt een verklaring eerder ergens anders: de oversterfte door bijvoorbeeld griep was dit seizoen relatief beperkt, omdat het een mild griepseizoen was. Griepcijfers kunnen tot 100 overlijdens extra per dag oplopen, maar dit jaar was het griepseizoen begin maart al voorbij. Het griepvirus bleef dan wel relatief mild dit seizoen, het coronavirus kan dat positieve effect ruimschoots compenseren, afhankelijk van hoe april evolueert, besluit Deboosere. Meer weten over Michaël Torfs Samenleving Audio Coronacrisis Vraag over dit nieuws? Zelf nieuws melden? Fout opgemerkt? lees ook Coronacrisis BELUISTER - Drie minuten lang één: radiozenders over heel Europa spelen opnieuw samen Youll never walk alone 50 min AFP or licensors Coronacrisis Veel mensen zijn bang van het AstraZeneca-vaccin en dat lokt soms bijwerkingen uit: maak kennis met het bijsluitereffect 11:43 Coronacrisis Lenteshopping Leuven: Winkeliers vragen uitdrukkelijk om niet met twee te winkelen 11:39 Artikel van Radio 2 Coronacrisis Duitsland, Frankrijk, Nederland en andere EU-landen starten vaccinatie met AstraZeneca weer op na positief advies Update 11:11 Meer nieuws Stel zelf je persoonlijke nieuwsoverzicht samen in de app van VRT NWS Ontdek hier alles over Mijn NWS BELGA Coronacrisis

article_url: https://www.vrt.be/vrtnws/nl/2020/04/03/coronadoden-demograaf/