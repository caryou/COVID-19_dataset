Grassalco krijgt beheer over Dreipada Poule 27 maart 2018 om 09:25 Leestijd 2 minuten Op de beelden is te zien hoe de mannen met elkaar worstelen in een goudput, terwijl een graafmachine bezig is te graven. Staatsmijnbouwbedrijf Grassalco krijgt het beheer over het goudveld Dreipada Poule in Tapuripa in het district Brokopondo. Dit zegt minister Regillio Dodson van Natuurlijke Hulpbronnen in gesprek met Suriname Herald. De minister legt uit dat de zaak nu in de war is, omdat de mensen die de gelegenheid hebben gehad om daar te werken, zich niet hebben gehouden aan de afspraken. Om orde en rust in de situatie te brengen, zal het werkgebied overgedragen worden aan Grassalco, legt Dodson uit. Hij geeft aan dat de mensen die daar werken het systeem in de war hebben gebracht door anderen van buiten te brengen, waardoor de zaak niet meer klopt zoals is afgesproken. Door deze gang van zaken is er sprake van een onoverzichtelijke situatie die leidt tot ontevredenheid. Dodson zegt dat er gesprekken zijn gevoerd op het ministerie, maar ook met de mensen zelf in het gebied. Ondanks deze afspraken lopen zaken niet zoals is afgesproken. Met de nieuwe situatie zullen de mannen onder toezicht van Grassalco komen. Daarnaast zal het bedrijf ervoor zorgen dat de bijdrage die is afgesproken, in de districtskas gestort zal worden. “Het is zo moeilijk om de zaak te coördineren. Daarom gaan wij de zaak overdragen aan Grassalco, zodat alles daar vlot verloopt en de veiligheid in het gebied is gegarandeerd. Zaken lopen niet naar tevredenheid”, zegt Dodson. Zelfs de storting in het districtsfonds die intussen al plaats heeft gevonden zal worden stopgezet, omdat de mannen die daar werken zich niet aan de afspraken houden. In Tapuripa werd onlangs een rijke goudader aangeboord. Goudzoekers uit de omgeving gingen met bussen tegelijk naar de nieuwe goudader om een graantje mee te pikken. Er werd op social media een video verspreid waarin gevaarlijke taferelen te zien waren bij werkzaamheden in de nieuwe goudput. Op de beelden is te zien hoe de mannen met elkaar worstelen in een goudput, terwijl een graafmachine bezig is te graven. Afgelopen weekend zei minister Dodson aan Suriname Herald dat dit geen nieuwe beelden waren. Raoul Abisoina VANDAAG Suriname Arbeider steelt groot geldbedrag van zijn baas Een ondernemer heeft op zaterdag 13 maart aangifte gedaan tegen zijn arbeider, de 38-jarige N.G., voor diefstal van een groot geldbedrag. De politie van het… Buitenland Curaçao kiest nieuw parlement, geld en corona hoofdthema’s Curaçao gaat vandaag naar de stembus. 115.000 inwoners kunnen hun stem uitbrengen en hebben keuze uit vijftien partijen die strijden om 21 zetels in het… Suriname Werknemers Rosebel Goldmines hervatten werkzaamheden Werknemers van Rosebel Goldmines hebben de werkzaamheden weer hervat na kort een sitdown actie te hebben gevoerd. Met de actie wilden de werknemers de aandacht… MEER VANDAAG

article_url: https://www.srherald.com/suriname/2018/03/27/grassalco-krijgt-beheer-over-dreipada-poule/