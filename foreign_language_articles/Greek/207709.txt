ΥΓΕΙΑ, COVID-19 Όλα όσα θέλατε να μάθετε για τα τεστ του κορονοϊού Μοριακός έλεγχος, τεστ αντισωμάτων, rapid tests, έλεγχοι στο σπίτι. Πόσο κοστίζουν; Πόσο αξιόπιστα είναι; Και ποιο πρέπει (αν πρέπει) να κάνω; Κάνει η χώρα μας αρκετά τεστ και τα κάνει όπως πρέπει; Ειδικοί δίνουν απαντήσεις και φωτίζουν τον δρόμο για την επόμενη μέρα των διαγνωστικών ελέγχων. Χρόνος ανάγνωσης: 19.  Εργαζόμενη στο εργαστήριο Barrand κρατά ένα ορολογικό τεστ θετικό στον ιό, στο Κολμάρ της ανατολικής Γαλλίας, 14 Απριλίου 2020. [SEBASTIEN BOZON / AFP] Τετάρτη 15 Απριλίου 2020 Κείμενο Γιάννης Γορανίτης Όλα τα δεδομένα συγκλίνουν στο ότι η κοινωνική αποστασιοποίηση παραμένει προς το παρόν το βασικότερο εργαλείο για να περιορίσουμε την εκθετική διάδοση του νέου κορονοϊού. Όπως όμως αποδεικνύεται διεθνώς, τα μέτρα απομάκρυνσης και απομόνωσης, όσο αυστηρά κι αν τηρούνται, δεν είναι αρκετά. Αυτές τις μέρες που υπάρχει ανάγκη για ξεκάθαρη ενημέρωση κι ανάλυση, το inside story προσφέρει όλα τα άρθρα γύρω από τον Covid-19Ο οδηγός του inside story για τον κορονοϊό ελεύθερα σε όλους τους αναγνώστες. #ΜένουμεΣπίτι: Ανακαλύψτε πάνω από 2.500 ρεπορτάζ και ιστορίες του inside story. Γραφτείτε για έναν μήνα δωρεάν EΔΩ#ΜένουμεΣπίτι: Ένας μήνας inside story δωρεάν Σύμφωνα με τις οδηγίες του Παγκόσμιου Οργανισμού Υγείας αλλά και του Ευρωπαϊκού Κέντρου Πρόληψης και Ελέγχου Νόσων (ECDC), καίρια για τον έλεγχο της διασποράς του SARS-CoV2 είναι και η διενέργεια ελέγχων – κατά το δυνατό πιο μαζικών. Το μήνυμα του επικεφαλής του ΠΟΥ Τέντρος Αντανόμ Γκεμπρεγέσους επαναλαμβάνεται διαρκώς ως άλλο mantra προς τις παγκόσμιες υπηρεσίες υγείας: «Τεστ, τεστ, τεστ». Homepage Accessibility links Skip to content Accessibility Help Sign inNotifications Home News Sport Reel Worklife Travel Future Culture Music TV Weather Sounds More Search Search the BBCSearch the BBC More Home News Sport Reel Worklife Travel Future Culture Music TV Weather Sounds News BBC News Navigation Sections Home Video World US  «Ο γενικός κανόνας είναι να εφαρμόζονται μοριακές μέθοδοι (RT-PCR) στην οξεία φάση της νόσου, ενώ η ανίχνευση αντισωμάτων εφαρμόζεται μετά την πέμπτη με έβδομη ημέρα από την εμφάνιση των πρώτων συμπτωμάτων» μας λέει στο inside story η Άννα Παπά-Κονιδάρη, καθηγήτρια Μικροβιολογίας του ΑΠΘ και μέλος της Επιτροπής Εμπειρογνωμόνων του υπουργείου Υγείας. Στη χώρα μας υπάρχουν ήδη επτά εργαστήρια αναφοράς που διενεργούν μοριακούς ελέγχους και σύντομα αναμένεται να προστεθούν κι άλλα. Τεστ ανοσίας δεν διενεργούνται επίσημα στα εργαστήρια αναφοράς, αλλά δοκιμάζονται σε ερευνητικά εργαστήρια. Όπως αποκάλυψε ο καθηγητής Σωτήρης Τσιόδρας, στη χώρα μας δοκιμάζονται διάφορα τεστ αντισωμάτων (που προμηθευτήκαμε από την Κίνα), αλλά δεν έχουν αποδειχθεί απολύτως ακριβή («έχασαν κάποιους ασθενείς» είπε χαρακτηριστικά ο καθηγητής). Σύμφωνα με ασφαλείς πληροφορίες, ειδικοί επιστήμονες του Ινστιτούτου Παστέρ στην Ελλάδα αναπτύσσουν ήδη τεστ ανίχνευσης αντισωμάτων αλλά και ειδική μεθοδολογία (οροεξουδετέρωση) για την ανίχνευση ειδικής ανοσίας στον πληθυσμό. Πόσο κοστίζει το τεστ για τον νέο κορονοϊό; Στη χώρα μας η εξέταση γίνεται δωρεάν μόνο στην περίπτωση που ο ιατρός σας λάβει ειδική έγκριση από τον ΕΟΔΥ, και αφού εκδώσει παραπεμπτικό σημείωμα σε νοσοκομείο αναφοράς, προκειμένου να δώσετε δείγμα για μοριακό έλεγχο. Οι ιδιωτικές ασφαλιστικές εταιρείες δεν καλύπτουν το κόστος της εξέτασης, εφόσον δεν υπάρχει νοσηλεία του ασθενούς. Τα τεστ αντισωμάτων προς το παρόν δεν καλύπτονται από τον ΕΟΠΥΥ. Λόγω της δυσκολίας πρόσβασης σε διαγνωστικούς ελέγχους, αρκετοί καταφεύγουν σε ιδιωτικά νοσοκομεία και διαγνωστικά κέντρα. Οι καταγγελίες πολιτών για δυσθεώρητες χρεώσεις επιβεβαιώθηκαν από το ρεπορτάζ μας. Η πλειοψηφία των ιδιωτικών νοσοκομείων της χώρας υπερχρεώνει τους πελάτες τους (δεν γνωρίζουμε καν αν είναι ασθενείς) προκειμένου να διενεργήσουν τον απαιτούμενο (ή μη) έλεγχο για τον SARS-CoV2. Όπως διαπιστώσαμε, οι τιμές που χρεώνουν οι ιδιωτικές κλινικές για μοριακό έλεγχο RT-PCR όχι μόνο δεν έχουν πέσει σε σύγκριση με τις πρώτες εβδομάδες της επιδημίας, αλλά αντιθέτως κινούνται ανοδικά. Κατά μέσο όρο, η λήψη δείγματος κατ’ οίκον χρεώνεται €300-350, ενώ κατά τι φθηνότερη (από €250 έως €310) κοστολογείται για όσους προσέλθουν στο νοσοκομείο, «αρκεί να έχουν συμπτώματα». Σε ιδιωτικά διαγνωστικά κέντρα οι τιμές για τον μοριακό έλεγχο είναι αισθητά χαμηλότερες (από €80 έως €150). Όπως μάθαμε, πάντως, είναι μονοψήφιος ο αριθμός των εργαστηρίων που ελέγχουν τα δείγματα σε δικές τους εγκαταστάσεις. Τα υπόλοιπα διαγνωστικά κέντρα στέλνουν τα δείγματα στα εργαστήρια αναφοράς (Παστέρ, Ιατρική Σχολή Πανεπιστημίου Αθηνών, ΑΠΘ κ.ά.). Από το ρεπορτάζ μας προκύπτει ότι προς το παρόν μόνο ένα δίκτυο διαγνωστικών κέντρων προσφέρει το τεστ αντισωμάτων με κόστος €80 (για αντισώματα M, G, A). roche2.jpg [Roche] Είναι εξίσου αξιόπιστοι οι έλεγχοι δειγμάτων στα ιδιωτικά διαγνωστικά κέντρα; Εκτός από τις αντιδράσεις για το υψηλό κόστος των εξετάσεων, εκφράζονται επιφυλάξεις για την αξιοπιστία ορισμένων διαγνωστικών κέντρων που αυτήν την περίοδο διεξάγουν ελέγχους. Η Πανελλήνια Ένωση Βιοεπιστημόνων (ΠΕΒ) δημοσιοποίησε μια ανοιχτή επιστολή με τις θέσεις της αναφορικά με τον ενδεδειγμένο τρόπο λειτουργίας των αναλυτικών/διαγνωστικών εργαστηρίων ανίχνευσης του SARS-CoV2. Μεταξύ άλλων, τονίζεται ότι τα εργαστήρια που διενεργούν τις εξετάσεις μοριακής ανάλυσης, δημόσια και ιδιωτικά, οφείλουν να πληρούν τις απαραίτητες προϋποθέσεις λειτουργίας και ασφάλειας. Επισημαίνεται επίσης, η διαφαινόμενη τάση εμπλοκής στη διαδικασία ελέγχων, ιδιωτικών αλλά και δημόσιων δομών που δεν πληρούν τις προϋποθέσεις, η οποία ενέχει κινδύνους για τον έλεγχο της πανδημίας. Όπως εξήγησε στο inside story η Ελένη Ρίζου, μέλος της Επιτροπής Υγείας της ΠΕΒ, είναι κρίσιμο οι εγκαταστάσεις των εργαστηρίων να πληρούν το απαιτούμενο επίπεδο βιοασφάλειας (τουλάχιστον BSL-2), να παρέχεται ο απαιτούμενος εξοπλισμός και οι κατάλληλες υποδομές, αλλά και να διασφαλίζεται ότι οι εξετάσεις διενεργούνται από εξειδικευμένους και κατάλληλα εκπαιδευμένους στο αντικείμενο επιστήμονες με γνώσεις μοριακής Βιολογίας. Καίρια είναι, σύμφωνα με την εκπρόσωπο της ΠΕΒ, η χρήση αξιόπιστων και εγκεκριμένων αντιδραστηρίων, η εφαρμογή εγκεκριμένων για τη συγκεκριμένη διάγνωση πρωτοκόλλων κλινικής ρουτίνας, αλλά και η διασταύρωση αποτελεσμάτων. Η ΠΕΒ μάλιστα κρούει καμπανάκι κινδύνου για την «ανάπτυξη in-house δοκιμασιών» που παρατηρείται τις τελευταίες εβδομάδες, και οι οποίες οφείλουν να πληρούν τις παραπάνω προϋποθέσεις. jtttc25susv_5aa549595.jpg Τη σημασία του ελέγχου των εσωτερικών διαδικασιών και των πρωτοκόλλων των εργαστηρίων, ακόμη κι αν αυτά είναι εγκεκριμένα από διεθνείς οργανισμούς, επισημαίνει και η Στέλλα Τάκα, Μοριακή Βιολόγος και μεταδιδακτορική ερευνήτρια της Μονάδας Αλλεργιολογίας και Κλινικής Ανοσολογίας της Ιατρικής Σχολής του ΕΚΠΑ. «Ο ρόλος του χειριστή στο εργαστήριο είναι καίριος για την ορθότητα των αποτελεσμάτων» λέει στο inside story η κ. Τάκα, η οποία είναι ιδρύτρια και CEO της StArtBiostartbiology.com, μιας καινοτόμου εταιρείας που εφαρμόζει υπερσύγχρονες μεθόδους διάγνωσης αλλεργιών και παθογόνων του αναπνευστικού. Μας λέει ότι ο έλεγχος RT-PCR του SARS-CoV2 είναι ιδιαίτερα απαιτητικός και ενέχει κινδύνους επιμόλυνσης τόσο των αντιδραστηρίων (των χημικών που χρησιμοποιούνται για τον μοριακό έλεγχο) όσο και του ίδιου του χειριστή. «Απαιτείται πολύ μεγάλη προσοχή, εμπειρία και σχολαστικός έλεγχος» λέει, ενώ τονίζει ότι ο έλεγχος μπορεί να διεξαχθεί μόνο σε ειδικό θάλαμο, στον οποίον ο αέρας κινείται με αρνητική πίεση παρέχοντας προστασία στο δείγμα και τον χρήστη. Οι έλεγχοι γίνονται αποκλειστικά από εξειδικευμένο προσωπικό που φοράει τον απαραίτητο εξοπλισμό (μάσκα, γυαλιά, ολόσωμη φόρμα) ενώ εργάζεται πίσω από ειδικό τζάμι. Η Στέλλα Τάκα επισημαίνει επίσης ότι ακόμη και στα πρωτόκολλα που έχει εγκρίνει ο ΠΟΥ ενδέχεται να προκύψουν προβλήματα στην εργαστηριακή πράξη. Είναι τελικά λίγα τα τεστ που γίνονται στην χώρα μας; Σύμφωνα με τα χθεσινά στοιχεία (Τρίτη 14 Απριλίου), έχουν διενεργηθεί στη χώρα μας πάνω 48.798 έλεγχοι (4.552/ανά εκατομμύριο πληθυσμού) για τον νέο κορονοϊό. Ειδικά την τελευταία εβδομάδα, η αύξηση των τεστ είναι αισθητή: Στις 7/4 έγιναν 3.944, στις 8/4 1.106, στις 9/4 1.798, στις 10/4 1.912, στις 11/04 4.917, στις 12/4 1.156, και στις 13/04 5.381. Αυτό βέβαια δεν συνεπάγεται ότι έχουν ελεγχθεί ισάριθμα άτομα, καθώς αρκετοί υποβάλλονται σε δεύτερο ή και τρίτο έλεγχο. Από τη συγκριτική απεικόνιση των δεδομένων, προκύπτει ότι η χώρα μας βρίσκεται στην 50η θέση παγκοσμίως όσον αφορά τον αριθμό των ελέγχων, ενώ αναφορικά με την αναλογία ελέγχων ανά εκατομμύριο πληθυσμού τοποθετείται στην 66η θέση. full-list.jpg Τα στοιχεία στο γράφημα απεικονίζουν την καταγραφή των κλινικών ελέγχων σε επιλεγμένες χώρες της; ΕΕ. Για την Ελλάδα ο μέσος όρος αφορά στο διάστημα έως τις 10/4. Στις 14/4 η αναλογία κλινικών τεστ/εκατ. πληθυσμού στην Ελλάδα είχε ανέβει στο 4.55 -- ενδεικτική της αύξησης του αριθμού των ελέγχων που γίνονται ανά ημέρα. Στις 20 Μαρτίου είχε ανακοινωθεί η ενεργοποίηση των εργαστηρίων που βρίσκονται στα Πανεπιστήμια και σε ερευνητικά ιδρύματα. Παρότι μάλιστα ορίστηκε επιτροπή στην οποία μετέχουν κορυφαίοι Έλληνες επιστήμονες, με επικεφαλής τον Μανώλη Δερμιτζάκη, καθηγητή Γενετικής στο Πανεπιστήμιο της Γενεύης, το σχέδιο δεν έχει ακόμη υλοποιηθεί. Ο καθηγητής δήλωσε ότι μέχρι τα τέλη του μήνα η χώρα μας θα είναι σε θέση να ανταποκριθεί στο σύνολο των απαιτούμενων ελέγχων, μέσω (και) της δραστηριοποίησης των πανεπιστημιακών εργαστηρίων. Στην προσπάθεια συμβάλλει πλέον και το Ίδρυμα Ιατροβιολογικών Ερευνών της Ακαδημίας Αθηνών (ΙΙΒΕΑΑ), με τη διενέργεια μοριακών διαγνωστικών αναλύσεων, αλλά και μετρήσεων βιοδεικτών φλεγμονής και ανοσολογικής απάντησης (προκειμένου να επιλέγεται η κατάλληλη θεραπευτική αγωγή ειδικά για ασθενείς σε ΜΕΘ), τη διεξαγωγή μελετών ανάπτυξης ανοσίας του πληθυσμού, αλλά και τη συλλογή βιολογικού υλικού από πάσχοντες με Covid-19, που θα συμβάλλουν στην ανάπτυξη νέων φαρμακευτικών μεθόδων. Εξάλλου, στις επόμενες εβδομάδες, 500 Κινητές Ομάδες Υγείας (ΚΟΜΥ) Ειδικού Σκοπού θα αξιοποιηθούν από τον ΕΟΔΥ για δειγματοληψία σε σπίτια και δημόσιους χώρους. Σύμφωνα με τον κ. Τσιόδρα, το σύνολο αυτών των πρωτοβουλιών θα έχει ως αποτέλεσμα να ξεπεράσει πλήρως η χώρα μας το πρόβλημα της διαθεσιμότητας των τεστ. Πληροφορίες του inside story κάνουν λόγο για σχετική επάρκεια υλικών και αντιδραστηρίων, που οφείλεται στην προσεκτική διαχείριση των αποθεμάτων τις πρώτες εβδομάδες της επιδημίας, αλλά αυτό δεν σημαίνει ότι τα διαθέσιμα τεστ επαρκούν για όσους επιθυμούν να ελεγχθούν. Οι αρμόδιες αρχές βρίσκονται σε εγρήγορση και σε διαρκείς επαφές για νέες προμήθειες, δεδομένης της υψηλής ζήτησης υλικών σε παγκόσμιο επίπεδο. Διαφαίνεται ότι η τροφοδοσία θα ομαλοποιηθεί πλήρως μέσα στο καλοκαίρι. Διαφορετικές προτεραιότητες στον έλεγχο του πληθυσμού σε κάθε φάση της επιδημίας Σύμφωνα με τον πρόεδρο του ΔΣ του Ιδρύματος Τεχνολογίας και Έρευνας (ΙΤΕ) και καθηγητή της Ιατρικής Σχολής του Πανεπιστημίου Κρήτης Νεκτάριο Ταβερναράκη, τα χαμηλά ποσοστά ελέγχου του εγχώριου πληθυσμού οφείλονται σε συνδυασμό παραγόντων που έχουν να κάνουν αφενός με τη δυνατότητα διενέργειας εκτεταμένων ελέγχων, και αφετέρου με την επάρκεια υλικών, αντιδραστηρίων και εξειδικευμένου προσωπικού. Ο κ. Ταβερναράκης προσθέτει βέβαια και τον εξής προβληματισμό: «Το σημαντικότερο είναι να εστιάσουμε στην ουσιαστική συμβολή τέτοιων παρεμβάσεων στην αντιμετώπιση της πανδημίας σε κάθε δεδομένη στιγμή. Και η συμβολή αυτή δεν είναι πάντα ίδια. Συνεπώς, οι προτεραιότητες, σε ό,τι αφορά τον έλεγχο του πληθυσμού, μπορεί να είναι πολύ διαφορετικές στην αρχή, κατά τη διάρκεια της κορύφωσης και προς το τέλος μιας επιδημίας». 1213723698-resized.jpg Ο καθηγητής συμπληρώνει ότι το σημαντικό είναι να προληφθεί η εξάπλωση του ιού στα αρχικά στάδια, με τη λήψη κατάλληλων περιοριστικών μέτρων. «Στη συνέχεια, και οδεύοντας προς το τέλος της επιδημίας, γίνεται σημαντικό να γνωρίζουμε την πραγματική εξάπλωση ενός παθογόνου στον πληθυσμό, ειδικά όταν δεν υπάρχει ακόμα διαθέσιμο εμβόλιο για το παθογόνο αυτό. Στη φάση αυτή, γίνεται πιο σημαντική προτεραιότητα ο διευρυμένος έλεγχος». Κάν’ το όπως η Κορέα. Ή μήπως όχι; Οι μαζικοί έλεγχοι, αφενός για να εντοπιστούν όσοι νοσούν με ήπια ή και καθόλου συμπτώματα και αφετέρου για να διερευνηθεί το ποσοστό ανοσίας του πληθυσμού, θεωρούνται εκ των ων ουκ άνευ για την «επόμενη φάση» του ελέγχου της πανδημίας. Συχνά μάλιστα αναφέρονται τα παραδείγματα της Νότιας Κορέας, του Χονγκ ΚονγκGovt makes Covid-19 tests mandatory at airport | rthk.hk και της ΤαϊβάνResponse to COVID-19 in Taiwan | JAMA Network, όπου πράγματι το πρώτο κύμα του SARS-CoV2 τέθηκε υπό έλεγχο, χάρη (και) στη συνδρομή των μαζικών ελέγχων. 000_1qf9cu.jpg Καμπίνες διάγνωσης (στη λογική των τηλεφωνικών θαλάμων) που χρησιμοποιούνται στη Νότια Κορέα για να προστατευθεί από την επιμόλυνση το υγειονομικό προσωπικό, Σεούλ, 17 Μαρτίου 2020. [ED JONES / AFP] Να υποσημειώσουμε βέβαια ότι αυτές οι χώρες είχαν δοκιμαστεί και από τον προηγούμενο κορονοϊό SARS και διέθεταν την απαιτούμενη εμπειρία, τεχνογνωσία, αλλά και τα αποθέματα υλικών και εργαστηρίων. Γι’ αυτό και όπως αποκαλύφθηκε στη συνέχεια, ήδη από τον Ιανουάριο όταν ανακοινώθηκε η επιδημική κρίση στη Γουχάν, έσπευσαν να προμηθευτούν τα απαιτούμενα αντιδραστήρια και τα λοιπά υλικά για τη διενέργεια πολυάριθμων τεστHow South Korea Scaled Coronavirus Testing While the U.S. Fell Dangerously Behind | ProPublica, τα οποία διεξάγονται ακόμη και σε τυχαίο πληθυσμό. Οι επιθετικοί έλεγχοι ήταν όμως ένας μόνο από τους πυλώνες της στρατηγικής. Οι υπόλοιποι βασίστηκαν σε πανίσχυρα τεχνολογικά συστήματα ελέγχου και παρακολούθησης των φορέων και των υπόπτων και στην επιβολή δρακόντειων μέτρων καραντίνας και απομόνωσης. Η ανάλυση τεράστιων ποσοτήτων προσωπικών δεδομένων και η χρήση εφαρμογών παρακολούθησης κινήσεων και δραστηριοτήτων, είναι όμως μέτρα που δύσκολα μπορούν να εφαρμοστούν σε δυτικές, φιλελεύθερες δημοκρατίες. 220 διαφορετικά τεστ στη μάχη με τον κορονοϊό Γεγονός είναι ότι αντίστοιχα ζητήματα αντιμετωπίζουν οι περισσότερες χώρες, ακόμη και οι προηγμένες όπως αποδείχθηκε και στις ΗΠΑWhy the U.S. coronavirus testing failures were inevitable | National Geographic. Το πρόβλημα αναμένεται εντονότερο σε χώρες του Τρίτου ΚόσμουAfrican Nations Try to Overcome Shortage of COVID-19 Test Kits | Voice of America, όπου εκτός της μηδαμινής προετοιμασίας, καταγράφεται ήδη τεράστιο χάσμα στους διαγνωστικούς ελέγχους. Το FIND (Foundation for Innovative New Diagnostics), ένα μη κερδοσκοπικό ινστιτούτο με έδρα στη Γενεύη της Ελβετίας, υποστηρίζει σθεναρά την ανάπτυξη και παροχή διαγνωστικών μεθόδων σε χώρες που δεν μπορούν να ανταποκριθούν στο κόστος. Ήδη εργαστήρια από όλον τον κόσμο έχουν υποβάλειDiagnostics resource centre | FIND 220 προϊόντα προς αξιολόγηση προκειμένου να επεκταθούν το συντομότερο οι έλεγχοι. Θα γίνονται και στην Ελλάδα μαζικά τεστ αντισωμάτων; Τα τεστ ανοσίας είναι, σύμφωνα με τους ειδικούς, το επόμενο βήμα για τις περισσότερες χώρες σε αυτή τη φάση της πανδημίας. Ο λόγος είναι ότι εφόσον οι έλεγχοι διεξαχθούν μαζικά και με αξιόπιστα τεστ, οι αρχές θα έχουν μια σχετικά σαφή εικόνα για το ποσοστό του πληθυσμού που έχει νοσήσει και κατά συνέπεια μπορεί να επανέλθει στην καθημερινότητα και στην εργασία – κάτι αν μη τι άλλο σημαντικό για πολλούς τομείς της οικονομίας, αλλά και για ιατρούς, νοσηλευτές και άλλους εργαζόμενους σε καίρια πόστα. Εξάλλου, οι ανοσολογικοί διαγνωστικοί έλεγχοι θα επιτρέψουν στους επιστήμονες να προσδιορίσουν το διάστημα που διαρκεί η ανοσία προκειμένου να διευκολυνθούν οι διαδικασίες ανάπτυξης εμβολίου, αλλά και επανόδου στην πολυπόθητη κανονικότητα. Ειδικά για τις ορολογικές μεθόδους, η κ. Παπά μας λέει ότι τα αντισώματα έναντι του ιού (IgM και IgG) παράγονται μετά από τουλάχιστον μία εβδομάδα από την έναρξη των συμπτωμάτων (αρχικά τα IgM). «Γίνονται μελέτες ώστε να περιγραφεί η κινητική των αντισωμάτων: πότε αρχίζουν να ανιχνεύονται, πότε φτάνουν στο peak, πότε αρχίζουν να ελαττώνονται, πόσο καιρό παραμένουν ανιχνεύσιμα, και αν υπάρχει διαφορά στα επίπεδα αντισωμάτων μεταξύ σοβαρών και ήπιων περιστατικών». «Η μέθοδος ELISA για την ανίχνευση των αντισωμάτων εφαρμόζεται κατά κόρον σε όλα τα μικροβιολογικά εργαστήρια, επομένως όταν κυκλοφορήσουν αξιόπιστα κιτ, θα είναι δυνατή η εφαρμογή τους με μεγάλη ευκολία» λέει στο inside story. Όσον αφορά την επάρκεια των υπαρχόντων εργαστηρίων στη χώρα μας, η κ. Παπά θεωρεί ότι μπορούν να καλύψουν τις ανάγκες μαζικών ελέγχων. Όσον αφορά τα rapid tests αντισωμάτων, η εφαρμογή τους σύμφωνα με την κ. Παπά είναι ακόμη πιο απλή και εύκολη, «χρειάζεται όμως πιο μεγάλη προσοχή για την αξιοπιστία τους». Πράγματι, αρκετές εταιρείες εργάζονται ώστε να αυξήσουν την ευαισθησία και ειδικότητα των μεθόδων, αλλά η καθηγήτρια Μικροβιολογίας επιμένει ότι θα πρέπει να περιμένουμε την αξιολόγησή τους από τα εργαστήρια, ούτως ώστε να βεβαιωθούμε ότι είναι αξιόπιστα. Είναι άλλωστε νωπές οι μνήμες από το φιάσκο στην ΙσπανίαCoronavirus test kits withdrawn in Spain over poor accuracy rate | Τhe Guardian, όπου αποδείχθηκε ότι μόλις τρία στα δέκα γρήγορα τεστ παρείχαν ακριβή αποτελέσματα. 3700.jpg Eργάτες σε αποθήκη με ιατρικό προστατευτικό υλικό από την Κίνα, Βαλένθια, 25 Μαρτίου 2020. [MANUEL BRUQUE / POOL / AFP] Ο καθηγητής του Πανεπιστημίου της Οξφόρδης Τζον Μπελ, ο οποίος ανέδειξε τα προβλήματα Trouble in testing land | University of Oxfordτων τεστ αντισωμάτων που παρήγγειλε σε τεράστιες ποσότητες η βρετανική κυβέρνηση (περίπου 2,5 εκατ. τεστ), τονίζει: «Δεν υπάρχει ακόμη τεστ που να έχει δοκιμαστεί και να παρέχει τα εχέγγυα ότι θα ελέγχει με ακρίβεια ανθρώπους για ανοσία». Ο ΠΟΥ και το ECDC, μέσω του Δικτύου Ευρωπαϊκών Εργαστηρίων για τα αναδυόμενα νοσήματα (EVD-LabNetevd-labnet.eu) και του Δικτύου Γρίπης, στα οποία ανήκουν και ελληνικά εργαστήρια, έχουν ήδη προγραμματίσει εξωτερικούς ποιοτικούς ελέγχους ώστε να διασφαλιστεί η ορθή εφαρμογή των μεθόδων για την εργαστηριακή διάγνωση της νόσου Covid-19. Τεστ αντισωμάτων και kit για προσδιορισμό της ανοσίας του πληθυσμού από τον Δημόκριτο Το ΕΚΕΦΕ Δημόκριτος, μεταξύ πολλών δράσεων για την αντιμετώπιση της πανδημίας, ανακοίνωσε την ανάπτυξη Βιοαισθητήρων για την ταχεία ανίχνευση αντισωμάτων IgG/IgM κατά του SARS-CoV-2 σε δείγματα αίματος. Το πρότζεκτ διενεργείται σε συνεργασία με τη ThetaMetrisisthetametrisis.com (spin-off εταιρεία του Δημόκριτου), και όπως μαθαίνουμε έχουν ήδη κατοχυρωθεί με διπλώματα ευρεσιτεχνίας τεχνολογικές πλατφόρμες οπτικών αισθητήρων για κρίσιμους δείκτες φλεγμονής που σχετίζονται άμεσα με την εξέλιξη της νόσου COVID-19. Μετά την αξιολόγηση των αισθητήρων σε προ-κλινικό και κλινικό στάδιο, θα μπορούν να τυποποιηθούν πολύ σύντομα ώστε να καλύψουν ανάγκες της χώρας. Παράλληλα, το ΕΚΕΦΕ Δημόκριτος ανακοίνωσε την ανάπτυξη και παραγωγή πρωτοποριακών διαγνωστικών kit που θα αξιοποιηθούν για την ποιοτική μέτρηση της ανοσίας του πληθυσμού. Το εν λόγω kit που βρίσκεται ήδη σε τελικό στάδιο της διαδικασίας παραγωγής, επιτρέπει την παράλληλη μέτρηση πολλών παραμέτρων ανοσίας, διασφαλίζοντας λιγότερα ψευδώς θετικά αποτελέσματα. Μετά την τελική ποιοτική αξιολόγηση του kit, αναμένεται η κατάθεση του φακέλου στον ΕΟΦ, ώστε να ακολουθήσει η διάδοση των kit σε διαπιστευμένα κέντρα σε όλη τη χώρα, ενώ έχουν γίνει επαφές για την ενδεχόμενη διάθεση του kit παγκοσμίως. Τα ψευδώς θετικά και τα ψευδώς αρνητικά τεστ Όσον αφορά τα περιβόητα λανθασμένα αποτελέσματα ορισμένων διαγνωστικών εξετάσεων, η κ. Παπά μας εξηγεί ότι πράγματι παρατηρείται συχνά το φαινόμενο να είναι αρνητική η RT-PCR εξέταση σε ασυμπτωματικούς ασθενείς όταν το ιικό φορτίο είναι χαμηλό, επομένως μη ανιχνεύσιμο. Σε αυτήν την περίπτωση θα πρέπει να επαναλαμβάνεται η RT-PCR, στην περίπτωση που εμφανιστούν συμπτώματα. Όσον αφορά τα ψευδώς θετικά, η κ. Παπά επισημαίνει ότι παρατηρούνται πιο σπάνια, «είτε λόγω διασταυρούμενης αντίδρασης με άλλους κορονοϊούς, αναλόγως με τη μέθοδο, είτε λόγω επιμόλυνσης στο εργαστήριο». Όπως λέει στο inside story ο καθηγητής Μοριακής Βιολογίας Συστημάτων Νεκτάριος Ταβερναράκης, «λόγω της υψηλής αστάθειας του γενετικού υλικού του ιού (RNA), τα μοριακά τεστ έχουν σχετικά περιορισμένη ακρίβεια». Για παράδειγμα, αντίστοιχα τεστ που χρησιμοποιούνται για τον ιό της γρίπης έχουν ακρίβεια από 50% έως 80% και ενδέχεται να αποτύχουν να ανιχνεύσουν τον ιό στα αρχικά στάδια της μόλυνσης. cobas-6800-8800-flexibility-2.jpg [Cobas 6800] Σχολιάζοντας ένα εύρημα επιστημονικής δημοσίευσης αναφορικά με τον εντοπισμό του ιού σε ρινικό επίχρισμαSARS-CoV-2 Viral Load in Upper Respiratory Specimens of Infected Patients | Τhe New England Journal of Medicine έως και 21 μέρες μετά την εμφάνιση συμπτωμάτων, η Άννα Παπά-Κονιδάρη εξηγεί ότι πιθανότατα δεν πρόκειται για προβληματικό έλεγχο, καθώς πράγματι είναι δυνατόν σε μερικά άτομα ο ιός να εξαφανιστεί γρήγορα από τον οργανισμό, ενώ σε άλλους να παραμένει για μεγαλύτερο διάστημα. «Αλλά ακόμη και εάν παραμένει ανιχνεύσιμος, δεν είναι σίγουρο ότι μπορεί να είναι μεταδοτικός» τονίζει. Νέο υλικό «μάρτυρας» για ολόκληρη την ΕΕ Σύμφωνα με επίσημη ενημέρωση που λάβαμε από την Ευρωπαϊκή Επιτροπή, εξειδικευμένοι επιστήμονες σχεδίασαν ένα νέο υλικό θετικού «μάρτυρα» για τη διασφάλιση αξιόπιστων δοκιμών σε ολόκληρη την ΕΕ. Το υλικό αυτό (ένα συνθετικό, μη μολυσματικό τμήμα του ιού) θα χρησιμοποιείται από τα εργαστήρια για τον έλεγχο της ορθής λειτουργίας των δοκιμών για τον SARS-CoV2 και την αποφυγή ψευδών αρνητικών (αρνητικό αποτέλεσμα ελέγχου ενώ το άτομο είναι θετικό). Ήδη, 3.000 δείγματα είναι έτοιμα να αποσταλούν σε εργαστήρια κρατών-μελών. Λόγω της συμπύκνωσης τα δείγματα είναι αρκετά ώστε να ελεγχθούν έως και 60 εκατ. εργαστηριακών δοκιμών. Όπως δήλωσε η κ. Στέλλα Κυριακίδου, Επίτροπος Υγείας και Ασφάλειας των Τροφίμων, «η ταχεία και αξιόπιστη εργαστηριακή δοκιμή είναι θεμελιώδους σημασίας για τη στρατηγική μας κατά του κορονοϊού». Τονίζει επίσης ότι η επαλήθευση των τεστ είναι ένα απαραίτητο βήμα στην πορεία για την άρση των μέτρων. Τεστ στο σπίτι: Πόσο αξιόπιστα είναι; Σχολιάζοντας την ταχύτατη ανάπτυξη των οικιακών τεστ (κυρίως στις ΗΠΑ), τα οποία θα επιτρέπουν τη λήψη δειγμάτων στο σπίτι και στη συνέχεια θα αποστέλλονται σε εξειδικευμένα εργαστήρια όπου θα γίνεται η ανάλυση, ο καθηγητής Νεκτάριος Ταβερναράκης επισημαίνει: «Αν και κάποιες εταιρείες προσφέρουν ήδη τέτοια Point-of-Care διαγνωστικά kits για οικιακή χρήση, δεν είναι προς το παρόν επιβεβαιωμένη η αξιοπιστία τους. Γίνονται όμως μεγάλες προσπάθειες σε όλον τον κόσμο για την ανάπτυξη αξιόπιστων μεθόδων που θα μπορούν με ταχύτητα και ακρίβεια να ανιχνεύουν τον SARS-CoV2 και είναι σχεδόν βέβαιο ότι στους επόμενους μήνες θα δούμε κάποιες από τις μεθόδους αυτές να χρησιμοποιούνται ευρέως στο πεδίο». Όπως τονίζει, τα POC (Point-of-Care tests) είναι χρήσιμα σε περιπτώσεις μόλυνσης με ελαφρά ή καθόλου συμπτώματα. Βρετανοί ερευνητές ανακοίνωσανUK scientists develop new rapid smart testing device for coronavirus | Lancaster University την ανάπτυξη ενός προσιτού και αξιόπιστου τεστ που μπορείς να κάνεις μόνος σου στο σπίτι. Η επίσης βρετανική Mologic ανακοίνωσεMologic and partners begin validation process for COVID-19 point-of-need diagnostic test | Mologic την έναρξη δοκιμών για ένα τεστ που δίνει αποτελέσματα σε δέκα μόλις λεπτά. Και είναι δεκάδες ακόμηFast, portable tests come online to curb coronavirus pandemic | Nature οι εταιρείες και τα ινστιτούτα που αναπτύσσουν ή δοκιμάζουν αντίστοιχους διαγνωστικούς ελέγχους. d41587-020-00010-2_17819018.jpg Στις ΗΠΑ, ο FDA έχει ήδη αδειοδοτήσειUnitedHealth Group Study Clears Path for Self-Administered COVID-19 Test, Improving Testing Efficiency and Protecting Health Care Workers | Business Wire τη χρήση των rapid tests, αλλά με διευκρινιστική εγκύκλιο προς το παρόν δεν επιτρέπει τη λήψη δειγμάτων κατ’ οίκον από τον ίδιο τον ασθενή. ΠροειδοποιείCoronavirus (COVID-19) Update: FDA Alerts Consumers About Unauthorized Fraudulent COVID-19 Test Kits | US Food  Η ανθρωπότητα έχει πολλές φορές έρθει αντιμέτωπη με ιούς, η μετάδοση των οποίων εξελισσόταν σε πανδημία. Ασθένειες όπως η ελονοσία, η πανούκλα, η χολέρα, η ιλαρά, η ευλογιά και η γρίπη υπήρξαν κύριοι υπαίτιοι για τον αφανισμό σημαντικού μέρους του παγκόσμιου πληθυσμού, καθορίζοντας παράλληλα την εξέλιξη της παγκόσμιας ιστορίας. Ρωτήσαμε τον κ. Ταβερναράκη τι μπορεί η ανθρωπότητα να διδαχθεί από τις κρίσεις αυτές. «Αν η ιστορία μας έχει διδάξει κάτι, είναι ότι θα πρέπει να είμαστε εκ των προτέρων προετοιμασμένοι για τέτοιου είδους προκλήσεις. Αυτό μπορεί να γίνει μόνο μέσα από την επιστήμη και την έρευνα, που θα μας διδάξουν τους τρόπους για να αντιμετωπίσουμε επόμενες, νέες απειλές που σίγουρα θα έρθουν. Χρειάζεται λοιπόν να επενδύσουμε στην έρευνα, ώστε την επόμενη φορά που θα συμβεί κάτι παρόμοιο –γιατί το ερώτημα δεν είναι αν θα συμβεί κάτι αντίστοιχο, αλλά πότε θα συμβεί– να είμαστε καλύτερα προετοιμασμένοι και να έχουμε, ή να μπορούμε να αναπτύξουμε γρήγορα, εκείνα το όπλα και τις μεθόδους (φάρμακα, εμβόλια, διαγνωστικά τεστ κ.λπ.), που θα χρειαστούμε για να ξεπεράσουμε την κρίση». Γιάννης Γορανίτης Γράφει για τεχνολογία, επιστήμη και ψηφιακή κουλτούρα σε περιοδικά, εφημερίδες και websites. Σπούδασε στο τμήμα Επικοινωνίας και ΜΜΕ του ΕΚΠΑ και πρόσφατα ξεκίνησε ένα εντελώς άσχετο μεταπτυχιακό. Η συλλογή διηγημάτων «24» (Εκδόσεις Πατάκη) είναι το πρώτο του βιβλίο. . Διαβάστε ακόμα Εμβόλιο: Το τέλος του παγκόσμιου εφιάλτη στον ορίζοντα Η πιο κρίσιμη μάχη στον πόλεμο της ανθρωπότητας με τον νέο κορονοϊό δίνεται σε πολλά μέτωπα παράλληλα: Μικρές και μεγάλες φαρμακευτικές εταιρείες, ακαδημαϊκά ιδρύματα και ερευνητικά εργαστήρια σε όλο τον πλανήτη προσπαθούν να αναπτύξουν εμβόλια. Τρίτη 07/04/2020 Καλά νέα: Αποτελεσματικά φάρμακα και υποσχόμενες θεραπείες για τη νόσο Covid-19 Φάρμακα που αντιμετωπίζουν τον Έμπολα, τον HIV, τον SARS, πειραματικοί συνδυασμοί και νέες ουσίες επιστρατεύονται στη μάχη της επιστήμης με τον νέο κορονοϊό και τη νόσο Covid-19. Δικαιούμαστε να αισιοδοξούμε; Τρίτη 31/03/2020 Ευτυχώς γνωρίζουμε πολλά για τον κορονοϊό. Δυστυχώς, δεν γνωρίζουμε τα πάντα Πόσα είναι τα πραγματικά κρούσματα; Πόσο εύκολα μπορώ να μολυνθώ από τον ιό και για πόσο θα τον μεταδίδω; Πόσο φονική θα αποδειχθεί η νόσος COVID-19; Οι ειδικοί απαντούν σε φλέγοντα ερωτήματα και αντλούν χρήσιμα συμπεράσματα από την ανάλυση δεδομένων και τις πρώτες κλινικές και εμπειρικές παρατηρήσεις από τη μάχη της επιστήμης με τη νόσο COVID-19. Τετάρτη 18/03/2020 Κορονοϊός: Η καραντίνα σώζει ζωές Η εξάπλωση της νόσου COVID-19 συνεχίζεται παγκοσμίως, με εκθετικούς ρυθμούς. Εξαίρεση αποτελεί η Κίνα και ορισμένες άλλες ασιατικές χώρες, όπου τα δρακόντεια μέτρα καραντίνας και κοινωνικού αποκλεισμού φαίνεται να αποδίδουν. Είναι όμως αρκετά για να ανακοπεί η πανδημία, και μπορούν πράγματι να εφαρμοστούν στον υπόλοιπο πλανήτη; Παρασκευή 13/03/2020 Σχόλια .

article_url: http://archive.vn/xVt3L