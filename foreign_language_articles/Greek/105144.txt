Κορωνοϊός: Ξεκινάει ο εμβολιασμός στην Ελλάδα από την 1η Ιουνίου 27/05/2020 Submitted by on 27 May 2020 Το πράσινο φως έδωσε ο ΕΟΦ για να ξεκινήσει ο εμβολιασμός για την πρόληψη κατά του κορωνοϊού, ήδη από την 1η Ιουνίου. Ο εμβολιασμός θα γίνεται σε τέσσερα νοσοκομεία της Αθήνας, καθώς και σε νοσοκομεία της Θεσσαλονίκης και της Πάτρας. Στην οικοδόμηση της συλλογικής ανοσίας ρίχνει τώρα το βάρος η επιστημονική κοινότητα καθώς η Ελλάδα επιστρέφει στην κανονικότητα. Και καθώς εμβόλιο για τον νέο κορωνοϊό δεν είναι διαθέσιμο ακόμα, ερευνητές του Νοσοκομείου «Αττικόν» αντιπροτείνουν ένα ήδη υπάρχον εμβόλιο για την προστασία του πληθυσμού ενόψει του δεύτερου κύματος COVID-19. Μάλιστα έχουν τεκμηριώσει επιστημονικά ήδη τον συσχετισμό με μελέτη που ολοκληρώθηκε πριν λίγο καιρό στο Νοσοκομείο «Αττικόν» και ξεκινούν άμεσα τον εμβολιασμό του πληθυσμού. Συγκεκριμένα, οι Έλληνες ειδικοί, με επικεφαλής τον Καθηγητή Παθολογίας-Λοιμώξεων του ΕΚΠΑ κ.Ευάγγελο Γιαμαρέλλο, έχουν λάβει έγκριση από τον Εθνικό Οργανισμό Φαρμάκων (ΕΟΦ) και ξεκινούν την 1η Ιουνίου το πρόγραμμα εμβολιασμού κατά της νόσου COVID-19 με το εμβόλιο κατά της φυματίωσης (BCG). Επιστημονικές αναφορές από πολλές χώρες δείχνουν ότι ο εμβολιασμός κατά της φυματίωσης σχετίζεται με μικρότερο κίνδυνο λοίμωξης από τον νέο κορωνοϊό SARS-CoV-2. Ήδη σε τρεις χώρες (Αυστραλία, Γερμανία και Ολλανδία) έχουν ξεκινήσει προγράμματα εμβολιασμού κατά του κορωνοϊού με το εμβόλιο της φυματίωσης. Ελληνική μελέτη τεκμηριώνει τη σχέση του εμβολίου BCG με την COVID-19 Αξίζει να σημειωθεί ότι η απόδειξη ότι ο εμβολιασμός αυτός είναι αποτελεσματικός προέρχεται από μελέτη που ξεκίνησε το 2017 και ολοκληρώθηκε στις αρχές του 2020 στο «Αττικό» Νοσοκομείο υπό το συντονισμό του κ. Γιαμαρέλλου. Τα αποτελέσματα αυτής της μελέτης αξιολογήθηκαν από ομάδα ειδικών επιστημόνων από το εξωτερικό και κατατέθηκαν πριν λίγες ημέρες στον Εθνικό Οργανισμό Φαρμάκων. Σύμφωνα με αυτά, όσοι είχαν εμβολιαστεί με το εμβόλιο της φυματίωσης είχαν ως και 80% μικρότερο κίνδυνο για να εκδηλώσουν κάποια λοίμωξη του αναπνευστικού. Τα αποτελέσματα αυτά ενισχύουν την ελπίδα ότι ο εμβολιασμός κατά της φυματίωσης μπορεί να λειτουργήσει ως «ασπίδα» προστασίας για τις ομάδες υψηλού κινδύνου κατά του νέου κορωνοϊού. Όπως εξηγεί ο κ. Γιαμαρέλλος, «η επάνοδος της κοινωνικής ζωής στο φυσιολογικό επίπεδο απαιτεί την ανάπτυξη υψηλού επιπέδου ανοσίας μεγάλου ποσοστού πολιτών, κάτι το οποίο ονομάζεται συλλογική ανοσία». Και προσθέτει: «Όταν δεν υπάρχει διαθέσιμο ειδικό εμβόλιο, τότε η ανάπτυξη συλλογικής ανοσίας μπορεί να γίνει με εμβόλια που παρέχουν μία γενικευμένη ασπίδα προστασίας, όπως είναι το εμβόλιο κατά της φυματίωσης». Ξεκινά ο εμβολιασμός του πληθυσμού Το πρόγραμμα εμβολιασμού κατά της νόσου COVID-19 με το εμβόλιο κατά της φυματίωσης έχει εγκριθεί από τον ΕΟΦ και πρόκειται να ξεκινήσει από την 1η Ιουνίου 2020. Στο πρόγραμμα μπορούν να συμμετέχουν άτομα ηλικίας ίσης ή μεγαλύτερης των 50 ετών που πάσχουν από στεφανιαία νόσο, χρόνια αποφρακτική πνευμονοπάθεια ή ανήκουν στις ομάδες υψηλού κινδύνου. Ο εμβολιασμός θα γίνεται σε 4 νοσοκομεία της Αθήνας αλλά και σε νοσοκομεία της Θεσσαλονίκης, της Πάτρας, των Ιωαννίνων, της Αλεξανδρούπολης, της Ημαθίας, της Πτολεμαϊδας, του Ναυπλίου και της Κορίνθου. «Σε καθένα και σε καθεμιά που ενδιαφέρονται να εμβολιαστούν θα γίνεται πρώτα μέτρηση των αντισωμάτων κατά του κορωνοϊού, ώστε να διαπιστωθεί αν έχουν ή όχι εκτεθεί τον ιό», διευκρινίζει ο κ. Γιαμαρέλλος. Για περισσότερες πληροφορίες αναφορικά με το εμβολιαστικό πρόγραμμα αλλά και τα κέντρα εμβολιασμού οι ενδιαφερόμενοι μπορούν να απευθύνονται στο 210 74 80 662 ή στην ιστοσελίδα www.sepsis.gr Πηγή: protothema.gr ΚΟΡΩΝΟΙΟΣ ΕΜΒΟΛΙΑΣΜΟΣ ΚΟΡΩΝΟΙΟΣ ΕΜΒΟΛΙΟ ΕΟΦ ΑΤΤΙΚΟΝ ΕΜΒΟΛΙΟ ΕΛΛΑΔΑ Share Tweet Pin Email Share Share Share Email ΣΧΕΤΙΚΑ ΑΡΘΡΑ 85η ΔΕΘ:: Θα πραγματοποιηθεί κανονικά με κανόνες για την ασφάλεια και την υγεία piperata - 27/05/2020 Προσαρμοσμένη στις νέες συνθήκες που έχουν διαμορφωθεί εξαιτίας της πανδημίας του κορονοϊού θα είναι η 85η ΔΕΘ, που θα διοργανωθεί από τις 5 έως τις 13 Σεπτεμβρίου με γνώμονα την ασφάλεια και την υγεία εκθετών και επισκεπτών. Μετά τους… Μπάιντεν για Τραμπ: Είναι εντελώς ηλίθιος (vid) piperata - 27/05/2020 Ως «εντελώς ηλίθιο» αποκάλεσε τον Ντόναλντ Τραμπ ο Τζο Μπάιντεν ύστερα από tweet του Αμερικάνου προέδρου με το οποίο κορόιδευε τον πρώην αντιπρόεδρο επειδή φορούσε προστατευτική μάσκα την Δευτέρα στην τελετή για την Ημέρα Μνήμης. Επιμέλεια-Μετάφραση… Γαλλία:Τέλος υδροξυχλωροκίνη στους ασθενείς με κορωνοϊό piperata - 27/05/2020 Η υδροξυχλωροκίνη δεν θα μπορεί από σήμερα να συνταγογραφείται στα νοσοκομεία στην Γαλλία, για την αντιμετώπιση του κορονοϊού, εκτός των κλινικών δοκιμών, σύμφωνα με διάταγμα που δημοσιεύεται σήμερα στην Εφημερίδα της Κυβερνήσεως. Από το τέλος… Κομισιόν: 22,5 δισ. ευρώ επιχορηγήσεις για την Ελλάδα piperata - 27/05/2020 Η Ευρωπαϊκή Επιτροπή θα προτείνει ένα πακέτο δημοσιονομικής τόνωσης ύψους 750 δισ. ευρώ εκ των οποίων τα 500 δισ. ευρώ θα διανεμηθούν με τη μορφή επιχορηγήσεων στα κράτη μέλη και τα 250 δισ. ευρώ σε δάνεια, μεταδίδει το Bloomberg επικαλούμενο πηγή… Η μπάλα και πάλι στη σέντρα! Η Superleague πήρε το ok και επιστρέφει piperata - 27/05/2020 Η μπάλα μπαίνει και πάλι στη… σέντρα, μετά το “lock down” που έφερε ο κορονοϊός. Η Superleague πήρε την έγκριση της κυβέρνησης για επανεκκίνηση! 6-7 Ιουνίου ξεκινούν τα πλέι οφ . “ Μεγάλη” είδηση για το ελληνικό ποδόσφαιρο, αφού η κυβέρνηση… Λογοθέτης: 10.000 πρόσφυγες απομακρύνονται από τις δομές και ενσωματώνονται στη κοινωνία dervisai - 27/05/2020 Ο γενικός γραμματέας Υποδοχής Αιτούντων Άσυλο, Μάνος Λογοθέτης, ανακοίνωσε ότι θα απομακρυνθούν από τις δομές φιλοξενίας συνολικά 10.000 πρόσφυγες, οι οποίοι θα ενσωματωθούν στη κοινωνία. Ο κ. Λογοθέτης μίλησε στο Mega σχετικά με το προσφυγικό… Add new comment Your name Subject Comment About text formats Plain text No HTML tags allowed. Web page addresses and email addresses turn into links automatically. Lines and paragraphs break automatically.

article_url: https://archive.fo/NvVEW