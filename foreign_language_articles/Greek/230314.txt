Πέντε λόγοι για να ταξιδέψετε φέτος στο Βιετνάμ Newsroom , CNN Greece 11:26 Παρασκευή, 01 Ιουνίου 2018 8 Photos: Πέντε λόγοι για να ταξιδέψετε φέτος στο Βιετνάμ 1 of 8 8 Photos: Πέντε λόγοι για να ταξιδέψετε φέτος στο Βιετνάμ - Πηγή: Kyler Boone/unsplash.com 2 of 8 8 Photos: Πέντε λόγοι για να ταξιδέψετε φέτος στο Βιετνάμ - Πηγή: Harvey Enrile/unsplash.com 3 of 8 8 Photos: Πέντε λόγοι για να ταξιδέψετε φέτος στο Βιετνάμ - Πηγή: Digital Sennin/unsplash.com 4 of 8 8 Photos: Πέντε λόγοι για να ταξιδέψετε φέτος στο Βιετνάμ - Πηγή: Paul Morris/unsplash.com 5 of 8 8 Photos: Πέντε λόγοι για να ταξιδέψετε φέτος στο Βιετνάμ - Πηγή: Ηuyen Νguyen/unsplash.com 6 of 8 8 Photos: Πέντε λόγοι για να ταξιδέψετε φέτος στο Βιετνάμ - Πηγή: Ryo Yoshitake/unsplash.com 7 of 8 8 Photos: Πέντε λόγοι για να ταξιδέψετε φέτος στο Βιετνάμ - Πηγή: Fré Sonneveld/unsplash.com 8 of 8 Συγκαταλέγεται σε όλες σχεδόν τις λίστες με τα μέρη του κόσμου τα οποία αξίζει να επισκεφτεί κάποιος κατά τη διάρκεια της ζωής του και η αλήθεια είναι πως το Βιετνάμ αποτελεί έναν προορισμό που αναμφίβολα προσφέρει μια σειρά από ξεχωριστές εμπειρίες σε όποιον το επισκέπτεται. Οι λόγοι για τους οποίους αξίζει να βρεθείτε, έστω μια φορά στη ζωή σας στο Βιετνάμ είναι πολλοί, ωστόσο, οι παρακάτω πέντε αρκούν σίγουρα για να σας πείσουν να κάνετε εγκαίρως την αεροπορική σας κράτηση για να πραγματοποιήσετε φέτος αυτό το μεγάλο -από κάθε άποψη- ταξίδι. Πηγή: Kyler Boone/unsplash.com Οι πολύχρωμες πλωτές αγορές Οι πλωτές αγορές είναι ένα θέαμα συνηθισμένο για τους Ασιάτες, ωστόσο, για εκείνους που επισκέπτονται για πρώτη φορά, το Ανόι, την πρωτεύουσα του Βιετνάμ, τη Χο Τσι Μιν ή την πλωτή αγορά Κάι Μπε στην περιοχή του Μεκόνγκ, πρόκειται αναμφίβολα μια εμπειρία που «ξυπνά» τις αισθήσεις. Χρώματα, μυρωδιές, ήχοι και εικόνες που μένουν στο μυαλό., Πηγή: Harvey Enrile/unsplash.com Το φαγητό του δρόμου Στο Βιετνάμ και συγκεκριμένα στη μεγαλύτερη πόλη του, τη Χο Τσι Μιν, θα έχετε επίσης την ευκαιρία να έχετε μια μοναδική γευστική εμπειρία. Δεν είναι μυστικό πως το Βιετνάμ είναι η χώρα που έχει τις πιο ιδιαίτερες γεύσεις στην Ανατολή. Στη Χο Τσι Μιν, όμως, θα βρείτε τα πιο νόστιμα street food markets του κόσμου: Από ζεστά noodles σε μορφή σούπας ή τηγανητά και μεγάλα, χορταστικά Banh mi sandwiches με πατέ ή γουρουνάκι. Όποια ώρα της ημέρας θελήσετε να απολαύσετε ένα χορταστικό γεύμα ή σνακ, το σίγουρο είναι ότι στο Βιετνάμ θα ανακαλύψετε γεύσεις που θα εξιτάρουν τον ουρανίσκο σας. Πηγή: Digital Sennin/unsplash.com Οι «θησαυροί» της θάλασσας Τα φρέσκα θαλασσινά αποτελούν από μόνο τους μια ξεχωριστή κατηγορία και συνιστούν αναμφίβολα έναν ακόμη λόγο για να ταξιδέψετε στο Βιετνάμ. Στις βιετναμέζικες αγορές θα ανακαλύψετε τα πιο φρέσκα θαλασσινά και θα απολαύσετε μοναδικές γεύσεις με ψάρια, καβούρια, γαρίδες και οστρακοειδή τα οποία οι ψαράδες κατάφεραν να βάλουν στα δίχτυα τους λίγες μόνο ώρες προτού φτάσουν στα πιάτα σας. Πηγή: Paul Morris/unsplash.com Οι φιλικοί και φιλόξενοι κάτοικοι Λένε πως ένας ταξιδιώτης γνωρίζει καλά μια χώρα, μόνο όταν έρχεται σε επαφή με τους κατοίκους της και η αλήθεια είναι πως για να αποκτήσει επιπλέον αξία και νόημα το ταξίδι σας στο Βιετνάμ, είναι σημαντικό να επικοινωνήσετε και να συναναστραφείτε με τους ανθρώπους του. Ειλικρινείς, χαμογελαστοί και αυθεντικοί. Δεν υπάρχει περίπτωση να μη σας γοητεύσουν. Πηγή: Ηuyen Νguyen/unsplash.com Το χάος με τα μηχανάκια Ένα από τα «μαθήματα» που θα πάρετε από τα πρώτα κιόλας λεπτά που θα φτάσετε στο Βιετνάμ είναι το πώς να διασχίζετε τους δρόμους των βιετναμέζικων μεγαλουπόλεων. Το να περάσετε από τη μία πλευρά στην άλλη μπορεί να μοιάζει σε πολλές περιπτώσεις ως… ειδική αποστολή λόγω του κυκλοφοριακού χάους που συνηθώς επικρατεί. Τα χιλιάδες μηχανάκια που κατακλύζουν κάθε μέρα τους δρόμους κάθε πόλης ενδέχεται να σας προκαλέσουν αρχικά πονοκέφαλο, ωστόσο, σύντομα θα τα συνηθίσετε και ίσως, τα προτιμήσετε για τις μετακινήσεις σας. Σε κάθε περίπτωση, πρόκειται για ένα «φαινόμενο» που θα τραβήξει την προσοχή σας. Αρκεί απλώς να αναλογιστείτε πως σήμερα υπάρχουν περίπου 39 εκατομμύρια μηχανάκια στο Βιετνάμ σε σύγκριση με το 1996 όπου ο αριθμός των μοτοποδηλάτων δεν ξεπερνούσε τα τέσσερα εκατομμύρια. Πηγή: Ryo Yoshitake/unsplash.com Ο Κόλπος Χα Λονγκ Η επίσκεψη στον συγκλονιστικό Κόλπο Χα Λονγκ αποτελεί μία ακόμη αφορμή για να γίνει το Βιετνάμ ο επόμενος ταξιδιωτικός σας προορισμός. Ανήκει στον Κατάλογο των Μνημείων Παγκόσμιας Κληρονομιάς της UNESCO και ο λόγος που «μαγεύει» εκείνους που το επισκέπτονται είναι το ότι αποτελείται από χιλιάδες ασβεστολιθικά καρστ και νησίδες σε διάφορα μεγέθη και σχήματα. Πηγή: Fré Sonneveld/unsplash.com Διαβάστε επίσης Boeing 777X: Ο «γίγας» των αιθέρων ξεκίνησε την παρθενική του πτήση Είκοσι κορυφαίες ταξιδιωτικές εμπειρίες που αξίζει να βιώσετε το 2020 Αλάσκα: «Ταξίδι ζωής» στην άκρη του πλανήτη ΒΙΕΤΝΑΜ ΤΑΞΙΔΙ ΤΑΞΙΔΙΩΤΙΚΟΙ ΠΡΟΟΡΙΣΜΟΙ Top επικαιρότητα Σύλληψη «τοξοβόλου»: Είχε κάνει ληστεία μετά την απόδρασή του – Τι βρέθηκε στο κλεμμένο όχημα Λέκκας στο CNN Greece για τους σεισμούς στην Κάρπαθο: Δεν συντρέχει λόγος ανησυχίας Φορολοταρία: Έγινε η κλήρωση - Δείτε εάν κερδίσατε 1.000 ευρώ «Η Μόρια είναι κόλαση» - Διαδήλωση γυναικών για τις συνθήκες ζωής στον καταυλισμό

article_url: https://web.archive.org/web/20200130132445/https://www.cnn.gr/taksidi/kosmos/story/132412/pente-logoi-gia-na-taxidepsete-fetos-sto-vietnam