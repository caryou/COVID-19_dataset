Κόσμος / 23 Ιανουαρίου 2020 - 17:20 /  295 Εξαπλώνεται ο κοροναϊος: Κρούσματα σε Σιγκαπούρη, Σ. Αραβία, Βιετνάμ - Όσα γνωρίζουμε ως τώρα Παγκόσμιο τρόμο προκαλεί η εξάπλωση του κοροναϊού. Χώρες, η μία μετά την άλλη, επιβεβαιώνουν ότι εντοπίζουν περιπτώσεις του μυστηριώδη ιού. Στην Κίνα, όπου εντοπίστηκε το πρώτο κρούσμα κοροναϊού, ο αριθμός των κρουσμάτων έχει φτάσει τα 634 και 17 άνθρωποι έως τώρα έχουν χάσει τη ζωή τους. Πόλεις έχουν τεθεί σε καραντίνα και ο τρόμος κυριαρχεί με τα βίντεο που κυκλοφορούν στα social media να δείχνουν άδεια ράφια στα σούπερ μάρκετ και τον κόσμο να κυκλοφορεί με μάσκες. Χαρακτηριστικό είναι ότι η Απαγορευμένη Πόλη, το διασημότερο ιστορικό μνημείο της Κίνας, θα κλείσει μέχρι νεωτέρας εξαιτίας της επιδημίας του κοροναϊού που εξαπλώνεται, πλέον, σε όλον τον κόσμο. Επίσης, το Πεκίνο ανακοίνωσε την Πέμπτη ότι προχωρεί στην ακύρωση εκδηλώσεων για το νέο κινέζικο έτος. Στο Χονγκ Κονγκ έχουν επιβεβαιωθεί 53 κρούσματα και στη Ρωσία ευτυχώς δεν επιβεβαιώθηκε ο φόβος ότι υπήρξε το πρώτο κρούσμα, όπως αναφέρουν τα τοπικά ΜΜΕ. Την Τρίτη εντοπίστηκε στην Ουάσινγκτον το πρώτο κρούσμα του μυστηριώδη ιού, ένας άνδρας που είχε ταξιδέψει στις ΗΠΑ από την Κίνα. Κρούσματα σε Σιγκαπούρη και Σαουδική Αραβία Πριν λίγα λεπτά στη λίστα –που όλο μεγαλώνει- μπήκε και η Σιγκαπούρη, η οποία έκανε γνωστό ότι διαγνώστηκε με τον κοροναϊό ένας 66χρονος, ο οποίος έφτασε στη χώρα –μαζί με την οικογένειά του- από τη Γουχάν της Κίνας, όπου πρωτοεμφανίστηκε ο ιός. Ο 66χρονος πήγε στο νοσοκομείο με υψηλό πυρετό και οι εξετάσεις έδειξαν ότι έχει «χτυπηθεί» από τον ιό και έχει τεθεί σε απομόνωση. Κρούσμα του κοροναϊού εντοπίστηκε και στη Σαουδική Αραβία. Μία νοσοκόμα από την Ινδία διαγνώστηκε με τον ιό, όπως έκανε γνωστό ο υπουργός Εσωτερικών μέσω twitter. Στο συγκεκριμένο νοσοκομείο εργάζονται περίπου 100 γυναίκες από την Ινδία, όλες εξετάστηκαν και με τον ιό διαγνώστηκε μόνο η συγκεκριμένη. Συναγερμός στην Σκωτία Σύμφωνα με όσα μεταδίδει το BBC τα τελευταία λεπτά ένας μικρός αριθμός ασθενών εξετάζεται αυτήν την ώρα για να διαπιστωθεί αν έχουν «χτυπηθεί» από τον κοροναϊό. Όπως σημειώνουν άλλα βρετανικά ΜΜΕ πρόκειται για δύο άτομα σε δύο διαφορετικές πόλεις. Και τρίτη πόλη σε καραντίνα Νέα στοιχεία βλέπουν σήμερα τα φως της δημοσιότητας για το φορέα μετάδοσης του νέου κοροναϊού που προκαλεί παγκόσμια ανησυχία μετά την ραγδαία εξάπλωσή του στην ασιατική ήπειρο. Πλέον και τρίτη πόλη μπαίνει σε καραντίνα -εκτός από την πόλη Ουχάν τέθηκαν σήμερα άλλες δύο, η Χουνγκκανγκ και η Εζού- οι προβλέψεις των ειδικών εμφανίζονται δυσοίωνες. Η κινεζική πόλη Ουχάν, όπου ξεκίνησε το ξέσπασμα ενός νέου ιού, κλείνει τα δίκτυα συγκοινωνιών της και συστήνει στους πολίτες να μην φεύγουν από την πόλη, μεταδίδουν σήμερα κρατικά ΜΜΕ. Τα δρομολόγια σε λεωφορεία, μετρό, φέριμποτ και στα δίκτυα επιβατικών μέσων μεγάλων αποστάσεων θα ανασταλούν από τις 10 το πρωί τοπική ώρα αύριο 23 Ιανουαρίου, ενώ οι σταθμοί του αεροδρομίου και των τρένων θα κλείσουν για τους εξερχόμενους επιβάτες, σημειώνει το κρατικό τηλεοπτικό δίκτυο. Η κυβέρνηση ζητά από τους πολίτες να μην φύγουν από την πόλη, παρά μονάχα υπό ειδικές συνθήκες, προσθέτουν κρατικά ΜΜΕ, επικαλούμενα το κυβερνητικό κλιμάκιο που ασχολείται με τον ιό. Την ίδια ώρα, η Βρετανία συστήνει στους πολίτες της να αποφεύγουν τα ταξίδια, παρά μόνο αν είναι απαραίτητο, στην πόλη Ουχάν της Κίνας, μετά το ξέσπασμα το νέου κοροναϊού στην πόλη, έγινε σήμερα γνωστό από το υπουργείο Εξωτερικών της χώρας. «Δεδομένων των τελευταίων ιατρικών πληροφοριών, μεταξύ αυτών πληροφοριών σχετικά με μετάδοση (του ιού) από άνθρωπο σε άνθρωπο και των συστάσεων των κινεζικών αρχών, συστήνουμε να πραγματοποιούνται μονάχα τα ταξίδια που είναι απαραίτητα στην Ουχάν» τονίζεται στην ανακοίνωση. Οι θάνατοι από τον άγνωστο μέχρι πρόσφατα κοροναϊό αυξήθηκαν σε 17 σήμερα. Αναστολή λειτουργίας μέσων μαζικής μεταφοράς και αναστολή των εξερχόμενων πτήσεων στην Ουχάν Οι αρχές της μεγαλούπολης Ουχάν, όπου πρωτοεμφανίστηκε ο νέος κοροναϊός, αποφάσισαν την αναστολή της λειτουργίας των δημόσιων μέσων μεταφοράς, το κλείσιμο του αεροδρομίου και των σιδηροδρομικών σταθμών για τους ταξιδιώτες που σκόπευαν να αναχωρήσουν από την πόλη, συνιστώντας παράλληλα στους κατοίκους να μην φύγουν από την πόλη χωρίς να υπάρχει σοβαρός λόγος. Τα δρομολόγια των αστικών και υπεραστικών λεωφορείων, του μετρό, των φέριμποτ, καθώς και οι αναχωρήσεις των αεροπλάνων και των αμαξοστοιχιών αναστέλλονται από αύριο στις 10:00 το πρωί τοπική ώρα, μέχρι νεωτέρας, υπογράμμισε η ειδοποίηση που εξέδωσε το ειδικό κλιμάκιο που έχει συστήσει η τοπική κυβέρνηση για την αντιμετώπιση του ιού. Το μέτρο λήφθηκε σε μια προσπάθεια «δραστικής διακοπής εξάπλωσης του ιού, για τον αποφασιστικό περιορισμό της έξαρσης και την διασφάλιση της υγείας και της ασφάλειας των πολιτών», τονίζει η ειδοποίηση. Συνοπτικά, για τον κοροναϊο, έως τώρα γνωρίζουμε τα εξής: * Στις 14.00 σήμερα (τοπική ώρα), ο αριθμός των κρουσμάτων ανερχόταν στα 671, σύμφωνα με κινεζικές περιφερειακές επιτροπές υγείας. Νωρίτερα σήμερα, η Εθνική Επιτροπή Υγείας της Κίνας είχε επιβεβαιώσει ότι υπάρχουν πάνω από 570 κρούσματα και 17 θάνατοι. * Η Ταϊλάνδη έχει αναφέρει τέσσερα κρούσματα και η Νότια Κορέα, η Ιαπωνία, η Ταϊβάν και οι ΗΠΑ από μία περίπτωση η κάθε χώρα. Οι ασθενείς σε αυτές τις περιπτώσεις είναι είτε κάτοικοι της Ουχάν ή είχαν πρόσφατα επισκεφθεί την πόλη. * Τα συμπτώματα περιλαμβάνουν πυρετό, βήχα και δυσκολία στην αναπνοή. * Δεν υπάρχει εμβόλιο για τον νέο ιό, ο οποίος σύμφωνα με την Κίνα μεταλλάσσεται. Σύμφωνα με τις κινεζικές αρχές, υπάρχουν στοιχεία για μετάδοση του μέσω της αναπνευστικής οδού. * Σύμφωνα με προκαταρκτικές έρευνες, ο ιός μεταδόθηκε στους ανθρώπους από τα φίδια, αλλά ο σύμβουλος της κινεζικής κυβέρνησης σε θέματα υγείας Τζονγκ Νάνσαν αναφέρει ότι μπορεί να ξεκίνησε από ασβούς και αρουραίους. * Το έως πρότινος άγνωστο στέλεχος του ιού εκτιμάται ότι εμφανίστηκε στα τέλη της περασμένης χρονιάς σε αγορά της Ουχάν όπου γίνεται παράνομο εμπόριο άγριων ζώων. * Η Ουχάν, μια πόλη 11 εκατομμυρίων ανθρώπων, βρίσκεται σε καραντίνα, ενώ έχουν ανασταλεί τα δρομολόγια των μέσων μεταφοράς της πόλης και οι πτήσεις προς άλλους προορισμούς. * Οι κάτοικοι της Ουχάν έχουν σπεύσει στα νοσοκομεία της πόλης προκειμένου να υποβληθούν στις σχετικές εξετάσεις καθώς και σε βενζινάδικα και σούπερ μάρκετ για προμήθειες. * Η γειτονική Χουανγκγκάνγκ, μια πόλη 6 εκατομμυρίων ανθρώπων, επίσης προχωρά από σήμερα τα μεσάνυκτα (τοπική ώρα) σε αναστολή των δρομολογίων στα δημόσια μέσα μεταφοράς και απαγορεύει την πρόσβαση σε στεγασμένους χώρους εκδηλώσεων, όπως σινεμά και internet cafes. Σε καραντίνα μπαίνει πλέον και η πόλη Εζού. * Τα αεροδρόμια στις ΗΠΑ, τη Βρετανία, τη Μέση Ανατολή καθώς και σε ασιατικές χώρες έχουν εντείνει τους ελέγχους των επιβατών. Η Ρωσία έχει εντείνει τους ελέγχους στα σημεία εισόδου. * Ο Παγκόσμιος Οργανισμός Υγείας θα αποφασίσει σήμερα εάν θα κηρύξει «κρίση παγκόσμιας εμβέλειας για τη δημόσια υγεία», κάτι που θα εντείνει περαιτέρω τα μέτρα που λαμβάνονται παγκοσμίως. * Οι μετοχές στις διεθνείς χρηματιστηριακές αγορές κατέγραψαν σήμερα πτώση, με τις μετοχές στην Κίνα να σημειώνουν τις μεγαλύτερες απώλειες των τελευταίων οκτώ και πλέον μηνών, καθώς αυξάνονται οι ανησυχίες για την εξάπλωση του ιού. Τα συμπτώματα του κοροναϊού – Ποια είναι τα μέτρα προφύλαξης Το βασικό ερώτημα πλέον είναι το ποια είναι τα συμπτώματά του και κατ’ επέκταση πως μεταδίδεται και πως μπορούμε να προφυλαχθούμε. Το μεγαλύτερο πρόβλημα είναι πως τα τυπικά συμπτώματά του μοιάζουν με αυτά που προκαλεί το κοινό κρυολόγημα. Δηλαδή, βήχας, δυσκολία στην αναπνοή και πυρετός. Στη συνέχεια προκαλούνται οι σοβαρές επιπλοκές, ήτοι πνευμονία, γαστρεντερικά προβλήματα με συνεχείς πυρετούς και διάρροιες και νεφρική ανεπάρκεια. Ένα δεύτερο πρόβλημα είναι πως ο κοροναϊός μεταδίδεται βασικά όπως τα κοινά κρυολογήματα. Μέσω των σταγονιδίων που εκπέμπει ο άρρωστος άνθρωπος, είτε από την ομιλία, τον βήχα, ή το φτέρνισμα. Μέτρα προφύλαξης και προστασίας – Φροντίζουμε επιμελώς την υγιεινή μας: καλό και τακτικό πλύσιμο των χεριών και του προσώπου – Χρησιμοποιούμε μαντηλάκια μίας χρήσεως – Δεν ξεχνάμε να αερίζουμε καλά και συχνά το σπίτι και τον χώρο εργασίας μας – Όταν βήχουμε καλύπτουμε το στόμα μας με μαντήλι ή τον αγκώνα μας – Απολυμαίνουμε τις επιφάνειες που χρησιμοποιούμε Μου αρέσει!4 Κοινοποίηση4 Tweet 404. Αυτό είναι λάθος. Η διεύθυνση URL που ζητήσατε δεν βρέθηκε σε αυτόν το διακομιστή. Δεν γνωρίζουμε κάτι περισσότερο. ΤΕΛΕΥΤΑΙΑ ΑΡΘΡΑ ΑΠΟ Κόσμος 24/01 | 17:19 Φρίκη: 16χρονος κατέσφαξε την μητέρα και τ’ αδέρφια του 24/01 | 17:16 Τουρκία: Προκλητικό καρτούν με τον Ερντογάν να ξεριζώνει κομμάτι της Κύπρου 24/01 | 16:54 Ρολόι της Αποκάλυψης - Πιο κοντά στην καταστροφή του πλανήτη μας 24/01 | 16:46 Κοροναϊός: Aνθρωποι καταρρέουν στους δρόμους στην Κίνα - Σοκάρουν οι εικόνες 24/01 | 16:40 Έσσεξ: Φορτηγό της φρίκης με 39 νεκρούς - Δικαστήριο ενέκρινε την έκδοση 23χρονου 24/01 | 16:11 Κοροναϊός: Χτίζουν νοσοκομείο στην Κίνα σε 6 ημέρες 24/01 | 16:07 Μακελειό στη Γερμανία: Νεκροί και τραυματίες - Για έγκλημα πάθους κάνει λόγο η αστυνομία 24/01 | 15:24 Γαλλία: Σε απεργιακό κλοίο όλη η χώρα - Μετά μουσικής στους δρόμους Μου αρέσει!4 Κοινοποίηση4 Tweet 404. Αυτό είναι λάθος. Η διεύθυνση URL που ζητήσατε δεν βρέθηκε σε αυτόν το διακομιστή. Δεν γνωρίζουμε κάτι περισσότερο. - Σχολιάστε το άρθρο: 0 σχόλια Ταξινόμηση κατά: Παλιότερα. . . Πρόσθετο σχολίων στο Facebook.

article_url: https://archive.ph/HolVF#selection-751.0-751.301