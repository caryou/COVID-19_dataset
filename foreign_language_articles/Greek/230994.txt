Ο κοροναϊός εξαπλώνεται με ραγδαία ταχύτητα: Κρούσματα σε Σαουδική Αραβία και Βιετνάμ Περιστατικά έχουν επιβεβαιωθεί και σε Κίνα, Ιαπωνία, Νότια Κορέα, Ταϊβάν, ΗΠΑ και Σιγκαπούρη ΚΟΣΜΟΣ 18:03 • 23/01/2020 AddThis Sharing Buttons Share to Facebook Share to Twitter Share to LinkedIn 1 Συνδεθείτε για προσθήκη άρθρου στα αγαπημένα. Εκτύπωση Αποστολή με email Αυξομείωση γραμματοσειράς Ο κοροναϊός εξαπλώνεται με απίστευτη ταχύτητα με νέα κρούσματα να κάνουν την εμφάνιση τους σε Σαουδική Αραβία και Βιετνάμ. Πιο συγκεκριμένα, σύμφωνα με το ΑΠΕ - ΜΠΕ, μια νοσοκόμα από την Ινδία που εργάζεται σε νοσοκομείο στο νοτιοδυτικό τμήμα της Σαουδικής Αραβίας διαγνώστηκε με τον κοροναϊό, έγινε σήμερα γνωστό από τον υπουργό Εξωτερικών της Ινδίας. «Περίπου 100 νοσοκόμες από την Ινδία, οι περισσότερες από την Κεράλα, που εργάζονται στο νοσοκομείο Αλ Χαγιάτ υποβλήθηκαν σε εξετάσεις και μία εξ αυτών διαγνώστηκε με τον κοροναϊό. Η νοσοκόμα υποβάλλεται σε αγωγή στο νοσοκομείο Άσιρ και αναρρώνει» έγραψε στο Twitter ο Β. Μουραλιντχαράν. Το νοσοκομείο Αλ Χαγιάτ βρίσκεται στο Χαμίς Μουσάιτ, σε απόσταση 900 χλμ βορειοδυτικά της πρωτεύουσας Ριάντ. Ο υπουργός πρόσθεσε ότι οι νοσοκόμες τέθηκαν σε καραντίνα και υποβλήθηκαν σε εξετάσεις εξαιτίας του κινδύνου. Προς το παρόν οι αρχές της Σαουδικής Αραβίας δεν έχουν ανταποκριθεί σε αίτημα για να σχολιάσουν το περιστατικό. Κρούσματα και στο Βιετνάμ Το υπουργείο Υγείας του Βιετνάμ ανακοίνωσε σήμερα ότι δύο Κινέζοι πολίτες διαγνώστηκαν με τον κοροναϊό σε αυτήν τη χώρα της νοτιοανατολικής Ασίας και η υγεία τους βρίσκεται σε «καλή κατάσταση». Οι δύο άνδρες, πατέρας και γιος, νοσηλεύονται από την 22α Ιανουαρίου, αφού παρουσίασαν πυρετό και τώρα υποβάλλονται σε αγωγή στο νοσοκομείο Τσο Ρέι στην πόλη Χο Τσι Μινχ, έγινε γνωστό από το υπουργείο, σε ανακοίνωση που ανήρτησε στον ιστότοπό του. Ο γιος έφθασε πρόσφατα στο Βιετνάμ από την κινεζική πόλη Ουχάν, όπου ο νέος ιός πρωτοδιαγνώστηκε, και μετέβη στην πρωτεύουσα Ανόι και την πόλη Νχα Τρανγκ, στο νότιο τμήμα της χώρας, προτού μπει στο νοσοκομείο. Το ξέσπασμα του νέου κοροναϊού έχει ήδη στοιχίσει τη ζωή σε 17 ανθρώπους με τα επιβεβαιωμένα κρούσματα να ξεπερνούν τα 630 στην Κίνα. «Το υπουργείο Υγείας θα συνεχίσει να παρακολουθεί για ύποπτα συμπτώματα στα αεροδρόμια Νχα Τρανγκ και Ντανάνγκ, όπου πολλοί Κινέζοι επισκέπτες φθάνουν», δήλωσε ο αναπληρωτής υπουργός Υγείας Νγκουγιέν Τρουόνγκ Σον. «Όλοι οι επισκέπτες από τις περιοχές όπου καταγράφονται κρούσματα θα βρίσκονται υπό στενή παρακολούθηση και πρέπει να υποβληθούν σε ιατρικούς ελέγχους», πρόσθεσε ο υπουργός. Νωρίτερα, έγινε γνωστό ότι εντοπίστηκε κρούσμα και στη Σιγκαπούρη. Επιπλέον, κρούσματα του κοροναϊού έχουν επιβεβαιωθεί σε Κίνα, Ιαπωνία, Νότια Κορέα, Ταϊβάν και ΗΠΑ. Η Ουχάν θα κατασκευάσει ειδικό νοσοκομείο για τον κοροναϊό Η κινεζική πόλη Ουχάν, επίκεντρο του ξεσπάσματος ενός νέου κοροναϊού, θα κατασκευάσει ένα νοσοκομείο ειδκά για τη νοσηλεία ασθενών από τον ιό, το οποίο σκοπεύει να ολοκληρώσει εντός έξι ημερών, ανέφερε σήμερα η κρατική Beijing News, επικαλούμενη ανώνυμη πηγή της κατασκευαστικής εταιρίας που θα αναλάβει το έργο. Ο ιός έχει μολύνει περισσότερους από 600 ανθρώπους και έχει σκοτώσει 17, αναγκάζοντας την Ουχάν να κλείσει όλες τις μεταφορικές συνδέσεις. ΑΞΙΟΛΟΓΗΣΤΕ ΤΟ ΑΡΘΡΟ ΔΕΙΤΕ ΠΡΩΤΟΙ ΟΛΑ ΤΑ ΝΕΑ ΤΟΥ NEWSBEAST ΣΤΟ GOOGLE NEWS ΣΧΕΤΙΚΑ TAGSΒιετναμ καραντινα Κινα κοροναϊοΣ κρουσματα πολειΣ Σαουδικη Αραβια Χονγκ Κονγκ ΚΑΝΤΕ LIKE ΣΤΟ NEWSBEAST.GR Like211K AddThis Sharing Buttons Share to Facebook Share to Twitter Share to LinkedIn

article_url: https://archive.ph/TaHFv#selection-1355.0-1361.88