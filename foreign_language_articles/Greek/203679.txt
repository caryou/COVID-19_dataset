Ψηλά η Ελλάδα σε πανευρωπαϊκή έρευνα για τον αριθμό τεστ ανά επιβεβαιωμένο κρούσμα (διάγραμμα) Γιάννα Σουλάκη 11 Μαΐου 2020 | 13:46 Ο χαμηλός αριθμός των θετικών κρουσμάτων που είχαμε στη χώρα μας, αλλά και ο αυξημένος αριθμός των διαγνωστικών τεστ, μας φέρνει ψηλά σε σχετική πανευρωπαϊκή κατάταξη. Η χώρα έχει ακολουθήσει μέχρι σήμερα μια επιτυχημένη στρατηγική σε ό,τι αφορά τον αριθμό των τεστ που έχουν διεξαχθεί και διεξάγονται, δήλωσε κατά τη χθεσινή ενημέρωση (10.05.20) για τον νέο κορωνοϊό, ο υφυπουργός Υγείας, Βασίλης Κοντοζαμάνης. Δείτε επίσης - Επιτροπή Λοιμωξιολόγων: Ανάγκη για νέες οδηγίες για κλιματιστικά, ασφάλεια στη θάλασσα και τεστ Το γεγονός αυτό αποτυπώνεται σε επιστημονική δημοσίευση που είδε το φως της δημοσιότητας, στην οποία ο δείκτης διενέργεια τεστ ανά θετικό κρούσμα φέρνει την Ελλάδα πρώτη ανάμεσα σε πολλές ευρωπαϊκές χώρες. Δείτε το σχετικό διάγραμμα: Κοντοζαμάνης: Η στρατηγική μας με τα τεστ έχει πάει καλά Σχολιάζοντας τα αποτελέσματα της έρευνας, ο υφυπουργός Υγείας, Βασίλης Κοντοζαμάνης, δήλωσε ότι τα νούμερα επιβεβαιώνουν τη στρατηγική της χώρας, ως προς τη διενέργεια των τεστ: Νομίζω ότι τα νούμερα είναι αδιαμφισβήτητα και φαίνονται τόσο από τον αριθμό των νοσηλευομένων σε απλές κλίνες, τον αριθμό των νοσηλευομένων στην Μονάδες Εντατικής Θεραπείας, τον αριθμό των διασωληνωμένων και τον αριθμό των θανάτων. Αυτό σημαίνει, λοιπόν, ότι η στρατηγική μας μέχρι στιγμής έχει πάει καλά. Παρ όλα αυτά, η διενέργεια τεστ στον πληθυσμό και μάλιστα στον ασυμπτωματικό αναμένεται να επεκταθεί το επόμενο διάστημα, με την ενίσχυση του Εθνικού Συστήματος Υγείας, με δύο νέα υπερσύγχρονα μηχανήματα στα νοσοκομεία αναφοράς Αττικόν και ΑΧΕΠΑ. Έχουμε πει ότι όπου χρειαστεί θα γίνεται τεστ. Ήδη οι Κινητές Ομάδες Υγείας του ΕΟΔΥ έχουν ξεκινήσει στοχευμένες εξορμήσεις σε όλη την επικράτεια και με προτεραιότητα σε ευπαθείς ομάδες του πληθυσμού και σε κλειστές δομές, όπου υπάρχουν τέτοιες ευπαθείς ομάδες και, βεβαίως, ανάλογα με τις οδηγίες της Επιτροπής των ειδικών, θα είμαστε σε θέση να διεξάγουμε ακόμα μεγαλύτερο αριθμό τεστ στις ομάδες εκείνες στις οποίες θα κριθεί, θα απαιτηθεί να κάνουμε τεστ, επισήμανε ο υφυπουργός Υγείας. Να σημειωθεί ότι η χώρα μας έχει επιλέξει τη διενέργεια των αξιόπιστων μοριακών τεστ για διαγνωστικούς λόγους και λόγους επιτήρησης της πανδημίας, ενώ τα τεστ αντισωμάτων στον πληθυσμό, τα οποία θα διεξαχθούν το επόμενο διάστημα, θα χρησιμοποιηθούν μόνο για επιδημιολογικούς σκοπούς. Share Tweet 404. That’s an error. The requested URL was not found on this server. That’s all we know. Tags: ΕΛΛΑΔΑ, ΚΟΡΟΝΟΙΟΣ, ΤΕΣΤ ΑΝΤΙΣΩΜΑΤΩΝ, ΤΕΣΤ ΜΟΡΙΑΚΑ ΔΙΑΒΑΣΤΕ ΑΚΟΜΗ

article_url: http://archive.vn/vFgzk