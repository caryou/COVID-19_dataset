Ενημέρωση ΓΓΠΠ-ΕΟΔΥ: Έξι νέα κρούσματα-Σύνολο 2.716-Κανείς θάνατος (video) 10 Μαΐου 2020 5:46 μμ | Τελευταία Ενημέρωση: 11.05.2020 9:25 πμ (UPD) Η τακτική ενημέρωση για την πορεία της πανδημίας του κορονοϊού στην Ελλάδα, από τον υφυπουργό Πολιτικής Προστασίας Ν. Χαρδαλιά και το μέλος της επιστημονικής ομάδας του υπ. Υγείας, παθολόγο – λοιμωξιολόγο Δ. Χατζηγεωργίου: Κανείς νέος καταγεγραμμένος θάνατος, το σύνολο θανόντων είναι 151. Έξι νέα κρούσματα, με σύνολο 2.716. Σε ΜΕΘ 33 πολίτες με διάμεση ηλικία 67 χρόνια. Play/Pause Video Quality Speed0.25x0.5xnormal1.5x2x Audio Track Audio Quality Subtitlesopen Font sizedefault50%75%100%150%200%300%400% Font familydefaultmonospaced serifproportional serifmonospaced sans serifproportional serifcasualcursivesmall capital Font colordefaultwhiteblackredgreenbluecyanyellowmagenta Font opacitydefault100%75%50%25% Character edgedefaultraiseddepresseduniformdrop shadowed Background colordefaultwhiteblackredgreenbluecyanyellowmagenta Background opacitydefault100%75%50%25%0% Window colordefaultwhiteblackredgreenbluecyanyellowmagenta Window opacitydefault100%75%50%25%0% BackReset 00:01 00:00 Play/PauseMute Picture-in-PictureApple AirPlayGoogle CastVRSettingsFullscreen Replay logo Network error while downloading (NETWORK_ERROR) Ν. Χαρδαλιάς: Κάθε στάδιο άρσης μέτρων εξαρτάται από την τήρηση των μέτρων Αύριο κάνουμε ένα ακόμα βήμα, περνάμε στο δεύτερο στάδιο άρσης των μέτρων, με την επανεκκίνηση επαγγελματικών δραστηριοτήτων και την επιστροφή των μαθητών της Γ Λυκείου στις σχολικές αίθουσες, ανέφερε κατά τη σημερινή ενημέρωση για τον κορονοϊό ο υφυπουργός Πολιτικής Προστασίας και Διαχείρισης Κρίσεων, Νίκος Χαρδαλιάς. Επισήμανε πως η επιτυχία του νέου αυτού σταδίου και κάθε νέου σταδίου άρσης των μέτρων εξαρτάται από τη συνεπή τήρηση των κανόνων και των οδηγιών. Ενημέρωσε πως από αύριο επανέρχονται στην εργασία του 155.962 εργαζόμενοι, δηλαδή το 22,5% των εργαζομένων που τέθηκαν σε αναστολή λόγω μη λειτουργίας των επιχειρήσεων τους. Επίσης, είπε πως επαναλειτουργούν 66.010 επιχειρήσεις, δηλαδή το 25% των επιχειρήσεων των οποίων η λειτουργία ανεστάλη. Ο υφυπουργός Πολιτικής Προστασίας, αναφέρθηκε ιδιαίτερα στον συνωστισμό που επικράτησε τις τελευταίες ημέρες σε πλατείες. Είπε χαρακτηριστικά: «Μπορεί τα στοιχεία να είναι πολύ καλά, αλλά είναι έτσι επειδή εφαρμόσαμε σωστά τα μέτρα», αντικατοπτρίζουν ότι κάναμε πριν από δυο εβδομάδες. Η συνέπεια και η πειθαρχία μας έφτασε σε αυτό το σημείο. Δεν ξέρουμε τι θα συμβεί σε 10-15 μέρες από τώρα. Θέλω να μιλήσω για την κατάσταση στις πλατείες τις τελευταίες δύο μέρες. Κάποιοι προσπαθούν να δώσουν πολιτική διάσταση σε κάτι λες και αντιστέκονται σε κάτι. Ο ιός δεν κάνει διακρίσεις σε αριστερούς, δεξιούς κεντρώους. Αυτές οι εικόνες δείχνουν έλλειψη σεβασμού. Δεν μπορεί ο καθένας να κάνει ό,τι θέλει σε αυτή τη δύσκολη συγκυρία που ζούμε. Τίποτα δεν είναι πλέον το ίδιο. Οι κανόνες υγιεινής παραμένουν το σημαντικότερο στην καθημερινότητά μας. Έτσι θα μείνουμε ασφαλείς». Υπογράμμισε ότι ο συνωστισμός θέτει σε κίνδυνο ζωές. «Καθυστερεί την επιστροφή στην νέα καθημερινότητα. Δείχνει έλλειψη σεβασμού στη ζωή των ανθρώπων». Ο καθένας, είπε, μπορεί να παίρνει αποφάσεις για τη ζωή του, «δεν μπορεί να θέτει όμως σε κίνδυνο τη ζωή του διπλανού του και να υπονομεύει τη συλλογική προσπάθεια μιας κοινωνίας, όταν μάλιστα ξέρει τις εικόνες σε ολόκληρο τον κόσμο και τι μπορεί να συμβεί». Ανακοίνωσε επίσης πως επιτρέπεται από αύριο η μετακίνηση προς τα νησιά και μεταξύ των νησιών των ιδιοκτητών και εργαζομένων μόνο σε επιχειρήσεις για τις οποίες έχει ανακοινωθεί η επαναλειτουργία τους από αύριο. Με εξαίρεση τα εμπορικά κέντρα και τα πολυκαταστήματα, ανοίγουν από αύριο Δευτέρα όλα τα εμπορικά καταστήματα καθώς επίσης και τα πρακτορεία του ΟΠΑΠ. Η επαναλειτουργία του λιανεμπορίου θα γίνει με συγκεκριμένους κανόνες, όπως προαιρετική μάσκα και μέγιστος αριθμός πελατών μέσα στο κατάστημα, ενώ οι παραβάτες είναι αντιμέτωποι με αυστηρά πρόστιμα. Δ. Χατζηγεωργίου: Αργό, αλλά προσεκτικό άνοιγμα της κοινωνίας Στους μαθητές της Γ´Λυκείου που επιστρέφουν αύριο στα θρανία αφιέρωσε το μεγαλύτερο μέρος της τοποθέτησης του ο λοιμωξιολόγος και διευθυντής Υγειονομικού της Πολεμικής Αεροπορίας, υποπτέραρχος Δημήτρης Χατζηγεωργίου που έκανε απόψε την καθιερωμένη ενημέρωση του υπουργείου Υγείας για τον κορονοϊό. Ο ίδιος μίλησε για «αργό, αλλά προσεκτικό άνοιγμα της κοινωνίας» και επανέλαβε ότι ο κυριότερος τρόπος μετάδοσης του κορονοϊού «είναι τα σταγονίδια μέσω της ομιλίας, του βήχα και του φτερνίσματος αλλά και η παραμονή του ιού πάνω στις επιφάνειες» από που μπορεί να ταξιδέψει με τη βοήθεια των χεριών μας, να φτάσει στο πρόσωπο και τελικά να μολύνει αρκετούς από εμάς. «Τα παιδιά μας, οι αυριανοί πολίτες είναι το πιο πολύτιμο κομμάτι της κοινωνίας μας. Και κάθε κρίση μας δίνει την ευκαιρία να μάθουν ή να καλλιεργήσουν αρετές, όπως η σύνεση ή η συμπόνια, αλλά και να αυξήσουν την αντοχή του χρίζοντας αύριο πιο ασφαλείς κοινωνίες» ανέφερε, προσθέτοντας οφείλουμε να τους ενημερώσουμε σωστά για να μειωθούν οι φόβοι τους και το άγχος για τα μέτρα. «Να γίνουν κήρυκες των μέτρων προφυλάξεις. Τα παιδιά μας είναι μιμητές και θα συμπεριφερθούν με τον ίδιο τρόπο που βλέπουν να συμπεριφερόμαστε κι εμείς» τόνισε. Όπως επανέλαβε «ευτυχώς τα παιδιά δεν διατρέχουν τον ίδιο κίνδυνο με τους ενήλικες καθώς πλήττονται λιγότερο από τον ιό και η θνητότητα από τις ηλικίες έως 20 ετών είναι σχεδόν μηδενική. Ο κύριος Χατζηγεωργίου κάλεσε και τους γονείς των παιδιών να μην πιστεύουν τα fake news που διαβάζουν στο διαδίκτυο, να αναγνωρίσουν άμεσα τα βασικά συμπτώματα του κορονοϊού στα παιδιά τους και να επικοινωνήσουν με γιατρό ώστε αυτά να παραμείνουν στο σπίτι. Αν τα παιδιά ζουν με ηλικιωμένους ή ανθρώπους που ανήκουν σε ευπαθείς ομάδες, έχουν τη δυνατότητα όπως είπε να παρακολουθήσουν τα μαθήματα από απόσταση. Επίσης κάλεσε τους γονείς να εκπαιδεύσουν σωστά τα παιδιά τους στους κανόνες υγιεινής για την τήρηση της απόστασης, το συχνό πλύσιμο των χεριών και όλων των άλλων κανόνων για να είναι ασφαλή στο σχολείο αλλά και να μην μεταδίδουν τον ιό. «Να τους δείξουν την σωστή τεχνική για πλένουν τα χέρια τους η οποία θα πρέπει να διαρκεί τουλάχιστον 20 δευτερόλεπτα. Το πλύσιμο θα πρέπει να γίνεται πριν και μετά το φαγητό, μετά το βήχα ή το φτέρνισμα ή όταν πηγαίνουν στην τουαλέτα ή τα χέρια είναι ορατά λερωμένα» , κατέληξε ο κος Χατζηγεωργίου προσθέτοντας ότι εάν κάπου δεν υπάρχει τρεχούμενο νερό, θα πρέπει να χρησιμοποιείται αλκοολικό διάλυμα η τζελ. Χρήση κλιματιστικών όσο το δυνατό με «φρέσκο» αέρα Αναφερόμενος στα κλιματιστικά τόνισε πως τα συστήματα κεντρικού κλιματισμού «όταν πρέπει οπωσδήποτε να λειτουργήσουν ο αέρας θα πρέπει να διοχετεύεται μέσα στο χώρο να είναι κατά το δυνατό φρέσκος αέρας και να μην γίνεται ανακύκλωση του». Αναφερόμενος στα οικιακά κλιματιστικά είπε να μην τα χρησιμοποιούμε αν αυτό δεν είναι απόλυτα απαραίτητο. «Αν πρέπει απαραίτητα να τα χρησιμοποιήσουμε, να γίνεται χρήση έχοντας ανοιχτό κάποιο παράθυρο ώστε να ανανεώνεται ο αέρας στο χώρο». Ο καθαρισμός τους όπως τόνισε θα πρέπει να γίνεται περισσότερο από μια φορά το χρόνο και σύμφωνα με τις οδηγίες που έχει δώσει το υπουργείο Υγείας. «Τα κλιματιστικά που έχουμε στο σπίτι μας δεν είναι επικίνδυνα, ιδίως αν δεν είχαμε κρούσμα κορονοϊού στο περιβάλλον» επισήμανε. Μιλώντας για τον συγχρωτισμό στις παραλίες, εξήγησε ότι «όσος περισσότερος κόσμος μαζεύεται σε μία παραλία τόσο περισσότερο αυξάνονται ο κίνδυνος, γι’ αυτό θα πρέπει ακόμα και στην παραλία και σε όλους τους εξωτερικούς χώρους να τηρούνται τα 2 μέτρα απόσταση μεταξύ μας». Μόλις 0,05%, το ποσοστό όσων νόσησαν στις Ένοπλες Δυνάμεις Ο ίδιος μιλώντας για την επιδημία του κορονοϊού και τις Ένοπλες Δυνάμεις, είπε ότι από πολύ νωρίς «είχαν ληφθεί μέτρα που μπορεί κάποιοι τα χαρακτήρισαν αυστηρά, υπερβολικά, αλλά αυτά συνέβαλαν ώστε το ποσοστό των στρατιωτικών που πέρασαν ελαφρά τη νόσο ή νοσηλεύτηκαν να είναι μόλις 0,05%, ποσοστό ιδιαίτερα χαμηλό». Αυτό όπως είπε δείχνει ότι Ένοπλες Δυνάμεις της χώρας δίνουν μεγάλη βαρύτητα στην ασφάλεια των ανθρώπων που υπηρετούν σε αυτές ενώ ο κ. Χατζηγεωργίου απαντώντας σε σχετική ερώτηση για την αναβολή άσκησης, εξήγησε ότι επειδή αυτή την εβδομάδα έγινε η αρχή άρσης των μέτρων στην κοινωνία «θέλαμε να δούμε πως θα εξελιχθεί και για λόγους καθαρά πρόληψης είπαμε να μη γίνει η συγκεκριμένη άσκηση» . Αναφερόμενος σε όσους διστάζουν να πάνε στο νοσοκομείο για άλλο ζήτημα υγείας, λόγω κορονοϊού, είπε: «Δεν θα θέλαμε οι άνθρωποι που έχουν πραγματικό πρόβλημα υγείας να στερηθούν υπηρεσίες του νοσοκομείου υπό τον φόβο ότι θα μολυνθούν από τον κορονοϊό. Να πούμε όταν έχεις πρόβλημα υγείας να πηγαίνεις στο νοσοκομείο και να μην περιμένεις άλλου είδους βοήθεια». Ογδόντα επτά ασθενείς βγήκαν από τη Μ.Ε.Θ. O Δημήτρης Χατζηγεωργίου ανακοίνωσε σήμερα 6 νέα κρούσματα, στη χώρα μας. Όπως ανέφερε, το σύνολο των κρουσμάτων στη χώρα μας έφθασε τους 2.716 εκ των οποίων το 55% αφορά άνδρες. Από τα κρούσματα, 603 σχετίζονται με ταξίδι και 1.364 με ήδη γνωστό κρούσμα. Ο αριθμός των διασωληνωμένων ασθενών φθάνει τους 30 με διάμεση ηλικία τα 67 έτη. Από τους διασωληνωμένους, 10 είναι γυναίκες και οι υπόλοιποι άνδρες. Το τελευταία 24ωρο δεν καταγράφηκε νέος θάνατος με τον αριθμό των νεκρών να παραμένει στους 151 με μέσο όρο ηλικίας τα 75 έτη, εκ των οποίων οι 40 ήταν γυναίκες. Ογδόντα επτά ασθενείς βγήκαν από τη Μονάδα Εντατικής Θεραπείας. Το εμβόλιο αργεί – Μια αποτελεσματική θεραπεία είναι πιο κοντ Ο κ. Δ. Χατζηγεωργίου εμφανίστηκε επιφυλακτικός όσον αφορά την άμεση παραγωγή ενός αποτελεσματικού εμβολίου τονίζοντας ότι θα χρειαστούν επιπλέον μελέτες και ακόμη περισσότερος χρόνο γι’ αυτό. Όμως ήταν αισιόδοξος για την παρασκευή αποτελεσματικής θεραπείας τους επόμενους μήνες και μέχρι το τέλος του καλοκαιριού ή αρχές του φθινοπώρου όπως είπε, οπότε και εκτιμά ότι θα έχει βρεθεί σίγουρα μια αποτελεσματική θεραπεία. Β. Κοντοζαμάνης: Στοχευμένοι έλεγχοι με έμφαση στις κλειστές δομές Η χώρα έχει ακολουθήσει μέχρι σήμερα μια επιτυχημένη στρατηγική σε ότι αφορά τον αριθμό των τεστ που διενεργούνται, ανέφερε κατά την ενημέρωση, ο υφυπουργός Υγείας Βασίλης Κοντοζαμάνης. Πρόσθεσε μάλιστα ότι σε πρόσφατη επιστημονική δημοσίευση η Ελλάδα κατείχε την πρώτη θέση σε αριθμό διενέργειας τεστ ανά επιβεβαιωμένο κρούσμα. «Παραμένει στρατηγική μας η διεξαγωγή του μοριακού ελέγχου του αίματος και προς αυτή την κατεύθυνση έχουμε αυξήσει τόσο την παραγωγική δυνατότητα του ΕΣΥ όσο και τον αριθμό των διαθέσιμων τεστ». Πρόσθεσε ότι πρόσφατα στο ΕΣΥ εντάθηκε και μια μεγάλη προσφορά από τα Ελληνικά Πετρέλαια. Δύο μηχανήματα με μεγάλη παραγωγική δυνατότητα στα Νοσοκομεία «Αττικόν» και ΑΧΕΠΑ, που αυξάνουν ακόμα περισσότερο την παραγωγική δυνατότητα της χώρας. «Έχουμε πει ότι όπου χρειαστεί θα γίνεται τεστ», τόνισε ο κ. Κοντοζαμάνης. Ανέφερε ότι οι Κινητές Ομάδες του ΕΟΔΥ έχουν ξεκινήσει, στοχευμένες εξορμήσεις σε όλη την επικράτεια με προτεραιότητα σε κλειστές δομές με ευπαθείς ομάδες. Την προηγούμενη εβδομάδα οι Κινητές Ομάδες διεξήγαγαν 2.903 τεστ, εκ των οποίων δύο ήταν θετικά. Επίσης στα Κέντρα Υγείας που λειτουργούν αποκλειστικά για COVID 19, υπήρξε προσέλευση του κοινού και διεξήχθησαν τεστ. Στην Α’ Υγειονομική Περιφέρεια, στα Κέντρα Υγείας Λ. Αλεξάνδρας, Καλυβίων και Ραφήνας διενεργήθηκαν 333 τεστ τον προηγούμενο μήνα, εκ των οποίων 11 βρέθηκαν θετικά. Στην Β Υγειονομική Περιφέρεια διενεργήθηκαν 220 τεστ εκ των οποίων τα 10 ήταν θετικά. Όπως είπε ο υφυπουργός, «στο πλαίσιο της δεύτερης φάσης είναι απαραίτητο να έχουμε μια επιδημιολογική επιτήρηση του κορονοϊού και προς αυτή την κατεύθυνση είμαστε έτοιμοι να ξεκινήσουμε τεστ αντισωμάτων στον πληθυσμό». Τακτικά χειρουργεία Από την προηγούμενη Δευτέρα ξεκίνησαν και τα τακτικά χειρουργεία και έχουν διενεργηθεί περίπου 2.200, σε όλη την επικράτεια. Όπως ανέφερε ο υφυπουργός θα υπάρξουν διευκρινίσεις σε ότι αφορά την διεξαγωγή του τεστ. Πάντως, όπως είπε, αν κάποιος προσέρχεται σε ιδιωτική δομή προκειμένου να κάνει κάποια προγραμματισμένη επέμβαση το τεστ μπορεί να γίνεται σε δημόσια δομή πριν τον προεγχειρητικό έλεγχο ώστε να μην επιβαρύνεται το κόστος. ΠΗΓΗ: ΕΡΤ, ΑΠΕ-ΜΠΕ Μοιράσου το άρθρο:     ΕΤΙΚΕΤΕΣ κορονοϊός Χαρδαλιάς Χατζηγεωργίου ΣΥΝΤΑΚΤΗΣ ΣΤΕΦΑΝΟΣ ΚΟΤΡΩΝΑΚΗΣ ΣΧΕΤΙΚΕΣ ΕΙΔΗΣΕΙΣΠΕΡΙΣΣΟΤΕΡΑ ΑΠΟ ΤΟ ΣΥΝΤΑΚΤΗ Eπαγγελματικοί κίνδυνοι από τον κορoνοϊό στο εργασιακό περιβάλλον των Ο.Τ.Α. Ιταλία: Στις περιφέρειες η δικαιοδοσία για την άρση των περιοριστικών μέτρων Covid-19: Παιδιά και έφηβοι κινδυνεύουν τελικά περισσότερο από επιπλοκές Μηχανήματα μοριακής ανάλυσης εξετάσεων (PCR) για κορονοϊό στα Νοσοκομεία Ρόδου, Κω και Λέρου Ευρωπαϊκό βραβείο καινοτομίας σε 2 ελληνικά πανεπιστήμια- Πλατφόρμα εντοπισμού κορονοϊού στα λύματα(video) Η Εθνική Συμφωνική Ορχήστρα της ΕΡΤ στο Νοσοκομείο «Μεταξά» ΤΕΛΕΥΤΑΙΑ ΝΕΑ Η ΚΥΑ για τη λειτουργία των εκκλησιών από Κυριακή 17/5-Προϋποθέσεις, μέτρα προστασίας 12 Μαΐου 2020 Ισπανία: Προσφυγές για τους θανάτους στα γηροκομεία- Μέτρα για τους ταξιδιώτες 12 Μαΐου 2020 Πάπας Φραγκίσκος: Ζωτικής σημασίας οι υπηρεσίες των νοσηλευτών 12 Μαΐου 2020 Αλ. Τσίπρας: Η κυβέρνηση οφείλει να ενισχύσει άμεσα το ΕΣΥ 12 Μαΐου 2020 Tην ανανέωση της θητείας του Γ. Στουρνάρα προτείνει η κυβέρνηση – αντιδράσεις ΣΥΡΙΖΑ 12 Μαΐου 2020 ροή ειδήσεων Η ΚΥΑ για τη λειτουργία των εκκλησιών από Κυριακή 17/5-Προϋποθέσεις, μέτρα προστασίας 12 Μαΐου 2020 Ισπανία: Προσφυγές για τους θανάτους στα γηροκομεία- Μέτρα για τους ταξιδιώτες 12 Μαΐου 2020 Πάπας Φραγκίσκος: Ζωτικής σημασίας οι υπηρεσίες των νοσηλευτών 12 Μαΐου 2020 Σε κινητοποιήσεις οι ξενοδοχοϋπάλληλοι και στα Χανιά 12 Μαΐου 2020 Αλ. Τσίπρας: Η κυβέρνηση οφείλει να ενισχύσει άμεσα το ΕΣΥ 12 Μαΐου 2020 ΕΛΜΕ Ξάνθης: Συμμετοχή στο συλλαλητήριο της Τετάρτης 12 Μαΐου 2020 Επιστολή ΑΔΕΔΥ Ξάνθης στον Πρωθυπουργό και τους αρμόδιους υπουργούς για τις άδειες ειδικού σκοπού στο Νοσοκομείο Ξάνθης 12 Μαΐου 2020 Ομοσπονδία Γονέων και Κηδεμόνων Μαθητών Α.Μ.Θ: Δεν θα γίνουν τα παιδιά μας πρωταγωνιστές σε τηλεοπτικό show 12 Μαΐου 2020 Tην ανανέωση της θητείας του Γ. Στουρνάρα προτείνει η κυβέρνηση – αντιδράσεις ΣΥΡΙΖΑ 12 Μαΐου 2020 Καστοριά : Συνεδρίαση του Συντονιστικού Οργάνου Πολιτικής Προστασίας, για την αντιπυρική περίοδο 12 Μαΐου 2020 Κοζάνη: Προτάσεις και επισημάνσεις του Μιχάλη Παπαδόπουλου, για «μία πραγματικά δίκαιη μετάβαση» 12 Μαΐου 2020 Μουσικοί Τρικάλων : Αόρατοι εργασιακά και χωρίς επίδομα λόγω πανδημίας 12 Μαΐου 2020 Το The Hellenic Initiative Australia συνδράμει στην αναβάθμιση παιδιατρικών μονάδων στην Ελλάδα 12 Μαΐου 2020 Αντιπαράθεση Μαδαγασκάρης-Π.Ο.Υ για το σκεύασμα «Covid-Organics» 12 Μαΐου 2020 Εξέγερση στο ΚΥΤ του Έβρου λόγω παράτασης της καραντίνας 12 Μαΐου 2020 ΠΟΕΕΤ: Επιστολή στους υπουργούς για στήριξη του τουρισμού – επισιτισμού 12 Μαΐου 2020 Άλλη μια γιατρός του ΕΣΥ θετική στον κορονοϊό στην Ξάνθη 12 Μαΐου 2020 Eπαγγελματικοί κίνδυνοι από τον κορoνοϊό στο εργασιακό περιβάλλον των Ο.Τ.Α. 12 Μαΐου 2020 Αλλάζει «πρόσωπο» η Αθήνα-Πεζοδρομούνται Ηρώδου Αττικού, Μητροπόλεως, Αθηνάς, Βασ. Όλγας (video) 12 Μαΐου 2020 Τροπολογία για παύση δίωξης σε ποινές 1 έτους- Ποια αδικήματα εξαιρούνται 12 Μαΐου 2020

article_url: http://archive.vn/5OvuU