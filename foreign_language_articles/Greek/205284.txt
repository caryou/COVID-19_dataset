 Home  ΑΡΘΡΑ  ΕΡΕΥΝΑ  ΚΟΣΜΟΣ  ΥΓΕΙΑ  ΑΠΟΚΑΛΥΨΗ: ΕΜΒΟΛΙΑΣΜΕΝΗ ΓΙΑ ΚΟΡΩΝΟΪΟ ΕΛΛΑΔΑ ΚΑΙ ΠΟΡΤΟΓΑΛΙΑ! ΣΥΝΤΑΡΑΚΤΙΚΑ ΣΤΟΙΧΕΙΑ ΕΛΠΙΔΑΣ! ΑΠΟΚΑΛΥΨΗ: ΕΜΒΟΛΙΑΣΜΕΝΗ ΓΙΑ ΚΟΡΩΝΟΪΟ ΕΛΛΑΔΑ ΚΑΙ ΠΟΡΤΟΓΑΛΙΑ! ΣΥΝΤΑΡΑΚΤΙΚΑ ΣΤΟΙΧΕΙΑ ΕΛΠΙΔΑΣ! Σάββατο, 2 Μαΐου 2020 Η κραυγαλέα διαφορά θανάτων σε γειτονικές χώρες όπως π.χ. η Ισπανία και η Πορτογαλία, δεν μπορεί πια να περνάει απαρατήρητη, ούτε να αποσιωπάται! Εδώ πρέπει να σταθεί όλος ο πλανήτης και να αναρωτηθεί τι επιτέλους συμβαίνει! Γιατί πεθαίνουν κατά χιλιάδες οι Ισπανοί και όχι οι γείτονές τους Πορτογάλοι; Γιατί η Ιταλία φυλλορροεί και η Ελλάδα αντέχει; Και τέλος, γιατί το Μεξικό τραγουδά και οι ΗΠΑ θρηνούν; ΠΟΡΤΟΓΑΛΙΑ - ΙΣΠΑΝΙΑ Την ώρα που γράφεται το άρθρο (28-4-2020), η Ισπανία έχει 23.822 θανάτους, ενώ η Πορτογαλία μόλις 948! Δηλαδή η Ισπανία έχει 25 φορές περισσότερους θανάτους από την Πορτογαλία! Αναλογικά, η Ισπανία έχει 4,3 (47 εκ.) φορές τον πληθυσμό της Πορτογαλίας (11 εκ) και λογικά θα έπρεπε να έχει μόνο 4,3 φορές περισσότερους θανάτους, αλλά έχει όπως είδαμε 25! Η διαφορά είναι τόσο μεγάλη, ώστε δεν μπορεί να αιτιολογηθεί μόνο από τα περιοριστικά μέτρα της Πορτογαλίας, την στιγμή που οι χώρες γειτνιάζουν. ΙΤΑΛΙΑ - ΕΛΛΑΔΑ Το ίδιο και στην περίπτωση Ιταλίας - Ελλάδας, που παρόλο που δεν έχουν κοινά χερσαία σύνορα, είναι εν τούτοις αρκετά κοντά και επίσης μεσογειακά, στην ίδια γεωκλιματική ζώνη. Η Ιταλία έχει 26.977 θανάτους και η Ελλάδα μόλις 136! Δηλαδή η Ιταλία έχει 198 φορές περισσότερους θανάτους από την Ελλάδα! Η διαφορά εδώ είναι τόσο απίστευτη, που επίσης δεν μπορεί σε καμία περίπτωση να δικαιολογηθεί μόνο από τα πρόωρα, σκληρά έως παράλογα, μέτρα της Αθήνας, την στιγμή που ο πληθυσμός πηγαίνει σε σούπερ μάρκετ, λαϊκές, περιπάτους... Πόσο περισσότερο, που ο μισός πληθυσμός της Ελλάδας πυκνοκατοικεί στην Πρωτεύουσα... Σε μία μόνο πόλη... Η ΑΠΟΚΑΛΥΠΤΙΚΗ ΑΠΑΝΤΗΣΗ Τι συμβαίνει λοιπόν; Πού μπορεί να εντοπιστεί η κύρια αιτία των μεγάλων αυτών διαφορών; Γιατί σίγουρα δεν έχει να κάνει με το ποιος έκλεισε πρώτος ή δεύτερος, αλλά με την αντοχή ή όχι των πληθυσμών στον ίδιο τον κορωνοϊό. Η απάντηση βρίσκεται σε μια πρόσφατη Επιδημιολογική Μελέτη (τέλη Μαρτίου 2020) που καταχωνιάστηκε από πρωτοκλασάτα ΜΜΕ και εξετάζει τις επιδημιολογικές συμπεριφορές των χωρών στον Κορωνοϊό Covid19, σε σχέση με τον εμβολιασμό στην Φυματίωση και στο Αντιφυματικό Εμβόλιο BCG (Bacillus Calmette-Guerin)! Το εμβόλιο που αρχικά αναπτύχθηκε από το βακτηρίδιο Mycobacterium bovis, το οποίο απαντάται συνήθως στα βοειδή και παραμένει ζωντανό στον οργανισμό... Η Μελέτη υπογράφεται από Επιστήμονες του Κολλεγίου Οστεοπαθητικής Ιατρικής του Ινστιτούτου Τεχνολογίας της Νέας Υόρκης (New York Institute of Technology, College of Osteopathic Medicine) Aaron Miller, Mac Josh Reandelar, Kimberly Fasciglione, Violeta Roumenova , Yan Li και Gonzalo H Otazu (δείτε εδώ και εδώ) και επιγραμματικά διαπιστώνει ότι: 1. Οι διαφορές κρουσμάτων και θανάτων Covid 19 από χώρα σε χώρα, σχετίζονται με τις διαφορές πολιτικής των χωρών αυτών στον Αντιφυματικό παιδικό Εμβολιασμό Bacillus Calmette Guérin (BCG). Γράφημα σοκ της παραπάνω Μελέτης που δείχνει ανά εκατομμύριο πληθυσμού εξαιρετικά λίγους θανάτους στις χώρες με καθολικό εμβολιασμό BCG (μπλε χρώμα) και εξαιρετικά πολλούς στις χώρες χωρίς BCG (κόκκινο) 2. Ο εμβολιασμός BCG έχει αναφερθεί ότι προσφέρει ευρεία προστασία από αναπνευστικές λοιμώξεις! (Το ίδιο εμβόλιο χρησιμοποιείται μάλιστα και κατά του καρκίνου του προστάτη) 3. Το BCG φαίνεται πως προστατεύει τον ηλικιωμένο πληθυσμό, που εμβολιάστηκε στα παιδικά του χρόνια, από βαριές αναπνευστικές λοιμώξεις! Γράφημα κρουσμάτων από Covid19, εξαιρετικά χαμηλό σε χώρες με καθολική εφαρμογής Αντιφυματικού Εμβολιασμού ΒCG και εξαιρετικά υψηλό σε χώρες χωρίς... 4. Η Ισπανία, Γαλλία και Αγγλία έχουν διακόψει τις γενικές πολιτικές εμβολίων κατά της φυματίωσης, λόγω του συγκριτικά χαμηλού κινδύνου εμφάνισης της ασθένειας στις προηγμένες χώρες τους. 5. Οι Ηνωμένες Πολιτείες, η Ιταλία και οι Κάτω Χώρες, παρομοίως ποτέ δεν έχουν υιοθετήσει καθολική πολιτική Αντιφυματικών Εμβολίων, αλλά το προωθούσαν μόνο σε μερικές μικρές, ειδικές ομάδες, αφήνοντας την τεράστια πληθυσμιακή τους πλειοψηφία απροστάτευτη, για τον ίδιο παραπάνω λόγο. 6. Στην Ιταλία, παρόλο που ο κόσμος είναι κλεισμένος επί δύο σχεδόν μήνες στα σπίτια, συνεχίζονται αθρόοι οι θάνατοι, ενώ στην Ιαπωνία, που δεν υπάρχουν τέτοια ακραία περιοριστικά μέτρα, οι θάνατοι είναι ελάχιστοι (385)! Η Ιαπωνία ξεκίνησε την καθολική πολιτική BCG το 1947 και έχει μόλις 0,28 θανάτους ανά εκατομμύριο! Η Ιταλία δεν την εφάρμοσε καθολικά ποτέ... 7. Η Ισπανία, που ξεκίνησε την καθολική πολιτική BCG το 1965 και την κράτησε μέχρι το 1981 (μόνο 16 χρόνια) και έχει υψηλό επίπεδο ποσοστό θνησιμότητας (29,5 θάνατοι ανά εκατομμύριο κατοίκους). Άρα 2020 - 1965 = 55 και επομένως οι μεγάλες ηλικίες άνω των 55 είναι ανεμβολίαστες για φυματίωση και γι΄ αυτό έχουμε εξαιρετικά υψηλή θνησιμότητα από κορωνοϊό στην Ισπανία... 8. Αντίθετα, η Δανία ξεκίνησε την αντιφυματική πολιτική το 1946 και την έληξε το 1986 (40 χρόνια) και έχει σχεδόν 10 φορές λιγότερους θανάτους ανά εκατομμύριο κατοίκους με 2,3 θανάτους. Διότι 2020 - 1946 = 74 και επομένως οι ηλικίες μέχρι τα 74 έχουν κάλυψη και βοηθούν και στην μη μεταδοτικότητα... Γράφημα της Μελέτης που δείχνει ότι όσο πιο νωρίς χρονικά έχει ξεκινήσει μια χώρα τον Αντιφυματικό Εμβολιασμό, τόσο λιγότεροι είναι οι θάνατοι από Κορωνοϊό ολόκληρες δεκαετίες μετά... 9. Το Ιράν ξεκίνησε καθυστερημένα τον εμβολιασμό BCG, μόλις το 1984, και έχει αυξημένη θνησιμότητα με 19,7 θανάτους ανά εκατομμύριο κάτοικων. Ο εμβολιασμός ξεκίνησε εκεί πριν 36 μόλις χρόνια και άρα δεν καλύπτει τους εκεί ηλικιωμένους και γι΄ αυτό παρατηρείται μεγάλη θνησιμότητα στις ηλικίες αυτές... 10. Η Βραζιλία ξεκίνησε τον καθολικό εμβολιασμό το 1920 και έχει επίσης ακόμη χαμηλότερο ποσοστό θνησιμότητας 0,0573 θανάτους ανά εκατομμύριο κατοίκους. (Άρα ορθώς ο Πρόεδρος Ζαΐχ Μπολσονάρου της Βραζιλίας δεν θέλησε να μπει στον εγκλεισμό τρόμου που θα κατέστρεφε για πάντα την Οικονομία και θα προκαλούσε τρομακτική φτωχοποίηση και δυστυχία και γι΄ αυτό ακριβώς υπέστη βελούδινο Πραξικόπημα, από τον Στρατηγό Νέτο, που προωθεί το μοντέλο φόβου) 11. Η Κίνα εφαρμόζει πολιτική Αντιφυματικών Εμβολιασμών από το 1950, αλλά κατά τη διάρκεια της Μεγάλης Προλεταριακής Πολιτιστικής Επανάστασης (1966-1976) του Μάο Τσετούνγκ, οι οργανισμοί πρόληψης και θεραπείας της φυματίωσης διαλύθηκαν ή αποδυναμώθηκαν, με αποτέλεσμα να υπάρχουν μεγάλα κενά... Ωστόσο, παρότι η Κίνα υπήρξε το κέντρο εξάπλωσης της Πανδημίας του κορωνοϊού, βλέπουμε ότι άντεξε θεαματικά, έχοντας ούτε 5.000 νεκρούς, διότι 2020 - 1950 = 70 και επομένως οι ηλικίες έως 70 έχουν κατά κανόνα εμβολιαστεί για φυματίωση). Θυμίζουμε ότι η Κίνα άντεξε και τον προηγούμενο κορωνοϊό Sars Cov- 1 το 2002 - 2003, που επίσης ξεκίνησε από την επικράτειά της! 12. Διαφορετικές χώρες χρησιμοποιούν διαφορετικά προγράμματα εμβολιασμού BCG, καθώς και διαφορετικά στελέχη του βακτηρίου. (Μελετώντας άρα περαιτέρω ποια χώρα έχει τα χαμηλότερα κρούσματα και θανάτους από κορωνοϊό, μπορούμε να βρούμε πιο ακριβώς βακτηριακό στέλεχος εμβολίου BCG, είναι αποτελεσματικότερο στον κορωνοϊό) 13. Χώρες που εφάρμοζαν γενικό εμβολιασμό BCG (δείγμα Μελέτης 55 χώρων) είχαν ποσοστό θανάτων από κορωνοϊό μόλις 0,78% και μέσο όρο ± 0,40 θανάτων ανά εκατομμύριο! 14. Αντίθετα, χώρες (μάλιστα μεσαίου και υψηλού εισοδήματος) που δεν είχαν ποτέ η καθολική πολιτική BCG (δείγμα 5 χωρών) είχαν πολύ μεγαλύτερο ποσοστό θνησιμότητας, με 16,39% και μέσο όρο 7,33 θανάτων ανά εκατομμύριο! 15. Ο εμβολιασμός BCG φαίνεται πως μειώνει αισθητά τους θανάτους από κορωνοϊό (COVID19) στις χώρες όπου εφαρμόζεται καθολικά! 16. Ο εμβολιασμός BCG μειώνει και τον αριθμό των αναφερθέντων κρουσμάτων κορωνοϊού στις χώρες όπου εφαρμόζεται καθολικά! Άρα λειτουργεί διπλά προστατευτικά! 17. Ο συνδυασμός μειωμένης νοσηρότητας και θνησιμότητας καθιστά τον εμβολιασμό BCG ένα πιθανό νέο εργαλείο για την καταπολέμηση του COVID-19. 18. Το BCG είναι γενικά αβλαβές η κύρια ανεπιθύμητη ενέργεια της ανάπτυξης φλεγμονής στο σημείο της ένεσης. Ωστόσο, το BCG αντενδείκνυται σε ανοσοκατεσταλμένα άτομα καθώς και σε έγκυες γυναίκες. Ο ΠΑΓΚΟΣΜΙΟΣ ΑΤΛΑΣ ΤΗΣ ΑΛΗΘΕΙΑΣ Το ΝΟΙΑΖΟΜΑΙ έλεγξε τα παραπάνω συνταρακτικά στοιχεία - διαπιστώσεις, καταφεύγοντας στον Παγκόσμιο Άτλα Αντιφυματικών Εμβολιασμών BCG, σε σύγκριση με τον Παγκόσμιο Άτλαντα θυμάτων Κορωνοϊου COVID19, όπου φανερώνεται πλήρως η συγκλονιστική αλήθεια των παραπάνω και η Επιδημιολογική Μελέτη επιβεβαιώνεται! Βλέπουμε λοιπόν στον πρώτο Άτλα με γαλάζιο τις χώρες που εφαρμόζουν γενικό, καθολικό Αντιφυματικό Εμβολιασμό BCG, ενώ με μωβ και πράσινο αυτές που δεν εφαρμόζουν. Ειδικά με πράσινο είναι εκείνες που δεν εφαρμόζουν BCG, παρά μόνο σε κάποιες μικρές πληθυσμιακές ομάδες και άρα δεν εφαρμόζουν επίσης καθολικό εμβολιασμό. Παγκόσμιος Άτλας Αντιφυματικών Εμβολιασμών BCG (εφαρμόζεται συστηματικά και καθολικά μόνο στις γαλάζιες χώρες) Ας συγκρίνουμε τώρα τον παραπάνω Άτλα BCG με τον παρακάτω Άτλα Covid19. Παγκόσμιος Άτλας κρουσμάτων/θανάτων κορωνοϊού Covid 19 ( J.H.U. 28-4-2020) Οι εικόνες πλέον μιλούν από μόνες τους! Ο κορωνοϊός έχει χτυπήσει πολύ βαριά τις δυτικές χώρες (Δυτική Ευρώπη και ΗΠΑ), που ως πλούσιες και προηγμένες, εγκατέλειψαν ή δεν εφάρμοσαν ποτέ τον γενικό Aντιφυματικό Eμβολιασμό, ως κάτι που ανήκει στο μακρινό παρελθόν και δεν μπορεί να εμφανιστεί στις συνθήκες του μοντέρνου, υγιεινού και προηγμένου τρόπου ζωής τους. Κάτι απολύτως λογικό, μια και η φυματίωση είχε εξαφανιστεί εκεί... Αντιθέτως, λιγότερο ανεπτυγμένες και φτωχότερες χώρες, που χτυπήθηκαν στο παρελθόν από Φυματίωση, φοβούμενες πάντα την επιστροφή της, εφαρμόζουν ανελλιπώς γενικό, καθολικό εμβολιασμό των παιδιών με αντιφυματικό εμβόλιο BCG, που καλύπτει όπως είδαμε τα άτομα αυτά ακόμη και μετά 60 και 70 χρόνια, προστατεύοντας τον οργανισμό τους και από βαριές αναπνευστικές λοιμώξεις και από τις επιπλοκές τους, όπως αυτές που προκαλεί ο κορωνοϊός! Η Ελλάδα, η Πορτογαλία, Βαλκανικές και Ασιατικές χώρες, η Ρωσία και οι πρώην Σοβιετικές Δημοκρατίες, η ίδια η Κίνα, η Ιαπωνία και η Ινδία, που εφάρμοζαν προγράμματα γενικού Αντιφυματικού Εμβολιασμού, έχουν ελάχιστα κρούσματα και ελάχιστα θύματα! Αντιθέτως, Ιταλία, Γαλλία, Ισπανία, ΗΠΑ, που δεν εφαρμόζουν τον γενικό, καθολικό Αντιφυματικό Εμβολιασμό, έχουν υπερπολλαπλάσια κρούσματα και δεκάδες χιλιάδες θύματα! ΗΠΑ - ΜΕΞΙΚΟ Το Ν προχωρά και παραπέρα από την Επιδημιολογική Μελέτη, συγκρίνοντας μια άλλη εξόφθαλμη και παντελώς αποσιωπημένη διαφορά θανάτων από κορωνοϊό, ανάμεσα στις πλούσιες ΗΠΑ και το γειτονικό φτωχό Μεξικό! Βρίσκουμε λοιπόν ότι το Μεξικό εφαρμόζει καθολικό αντιφυματικό εμβολιασμό BCG από το 1951 και επομένως καλύπτονται οι ηλικίες έως 69 ετών! Έτσι ως τώρα το Μεξικό έχει μόλις 1.434 θανάτους! Αντιθέτως, οι γειτονικές ΗΠΑ που δεν εφαρμόζουν Αντιφυματικό Εμβολιασμό, έχουν 56.256 νεκρούς! 39 φορές περισσότερους από το Μεξικό! Η ΚΑΤΑΣΤΑΣΗ ΑΝΤΙΦΥΜΑΤΙΚΟΥ ΕΜΒΟΛΙΑΣΜΟΥ ΣΤΗΝ ΕΛΛΑΔΑ Στην Ελλάδα ο καθολικός Αντιφυματικός Εμβολιασμός φέρεται να ξεκίνησε το 1950 - 1960. Σε αυτή την περίπτωση έχουμε κάλυψη των ατόμων έως 70 ή 60 ετών αντίστοιχα. Άρα οι ηλικίες από 60 με 70 και επάνω πρέπει να επαγρυπνούν και να μην εφησυχάζουν. Την επταετία της Χούντας αναφέρεται μια διακοπή των σχετικών Εμβολιασμών BCG (1967 - 1974) που πρέπει να ελεγχθεί περαιτέρω. Στην Ελλάδα χρησιμοποιείται το εμβόλιο BCG στελέχους Pasteur. ΔΙΑΚΟΠΗ ΑΝΤΙΦΥΜΑΤΙΚΟΥ ΕΜΒΟΛΙΑΣΜΟΥ ΣΤΗΝ Α ΔΗΜΟΤΙΚΟΥ Τέλος, το 2016, επί ΣΥΡΙΖΑ, ο γενικός, καθολικός Αντιφυματικός Εμβολιασμός BCG διακόπηκε, ακολουθώντας το παράδειγμα της Δύσης... Έτσι, από το 2016 σταμάτησε ο γενικός Αντιφυματικός Εμβολιασμός των μαθητών Α Δημοτικού στα Σχολεία της Ελλάδας, που γινόταν μετά την γνωστή δοκιμής δερμοαντίδρασης (Μαντού). Εμβολιασμός BCG γίνεται μόνο για νεογνά και παιδιά μεταναστών και αθιγγάνων με άσχημες συνθήκες διαβίωσης και γενικά σε πολύ ευαίσθητες και ειδικές ομάδες... Άρα η Ελλάδα βαίνει πια στις πράσινες χώρες και πρέπει να επανεκτιμηθεί το ζήτημα και μάλιστα άμεσα... Εδώ πρέπει να προσέξει πάρα πολύ η νυν Κυβέρνηση στο άνοιγμα των Δημοτικών, καθώς τα παιδιά έως και την Δ΄ Δημοτικού δεν είναι εμβολιασμένα για Φυματίωση, άρα ούτε προστατευμένα για Κορωνοϊό βάση των ανωτέρω και δεν ξέρουμε πώς θα συμπεριφερθεί ο οργανισμός τους στον Covid19... ΤΕΛΙΚΟ ΣΥΜΠΕΡΑΣΜΑ Από όλα τα παραπάνω αδιαμφισβήτητα δεδομένα και συγκρίσεις, προκύπτει ότι υπάρχει αντιστρόφως ανάλογη σχέση ανάμεσα στον καθολικό Αντιφυματικό Εμβολιασμό BCG και τον Κορωνοϊό Covid19, αλλά και σε οτιδήποτε παρόμοιο, όπως οι άλλοι κορωνοϊοί και η εποχική Γρίπη, που προκαλεί βαριές αναπνευστικές λοιμώξεις! Τα ηλικιωμένα άτομα που έχουν εμβολιαστεί στα παιδικά τους χρόνια από BCG, δείχνουν πως γενικά αντέχουν σε λοιμώδεις προσβολές των πνευμόνων, ακόμη και στην περίφημη σήψη, πολύ περισσότερο από εκείνους που δεν είχαν εμβολιαστεί! Οι χώρες που έχουν εμβολιάσει τους πληθυσμούς τους για Φυματίωση, παραδόξως τους προστατεύουν από Κορωνοϊούς, οι οποίοι προέρχονται από ζώα και προσβάλουν - όπως η επίσης φονική Γρίπη - το αναπνευστικό σύστημα του ανθρώπου (έως και 650.000 θάνατοι παγκοσμίως από Γρίπη κάθε χρόνο)! Έτσι π.χ. η Ελλάδα και η Πορτογαλία είναι κατά βάση προστατευμένες, εμβολιασμένες και άρα αποτελούν ασφαλείς για τουρισμό χώρες, όλη την διάρκεια του χρόνου! Επίσης η Ελλάδα, μπορεί να υποδεχθεί άφοβα Τουρίστες από τις γαλάζιες στον χάρτη χώρες καθολικού εμβολιασμού BCG! Η Οικονομία μας λοιπόν αδίκως αυτοκτόνησε, φορτώνοντας νέα ελλείμματα τον Προϋπολογισμό! Η λεγόμενη καμπύλη αδίκως συμπιέστηκε τόσο πολύ (αποστερώντας σε μεγάλες πληθυσμιακές μας ομάδες την πρόσκτηση Ανοσίας, με κίνδυνο η Επιδημία να επιστρέψει δριμύτερη το Φθινόπωρο - Χειμώνα, με νέο τρομακτικό και κοινωνικό οικονομικό κόστος. Το μείγμα ήταν χονδροειδώς εσφαλμένο. Χρειαζόταν 50% λιγότερη συμπίεση και αντιστοίχως λιγότερα μέτρα, ώστε να ελαττωθεί προκαταβολικά η Επανάκαμψη της Επιδημίας! Η κρυμμένη ουρά της καμπύλης) Τα Σχολεία μας αδίκως έκλεισαν, τουλάχιστον σε Γυμνάσιο και Λύκειο! Οι Εκκλησίες μας κακώς μπλοκαρίστηκαν, τόσο μάλιστα προσβλητικά! Τα στοιχεία το δείχνουν ολοφάνερα. Η Ελλάδα είναι καλυμμένη! Είναι εμβολιασμένη! Είναι ασφαλής για Covid 19 χώρα! Τα νέα είναι καλά! Θα τα αξιοποιήσουμε; ΝΟΙΑΖΟΜΑΙ (Σημείωση 1: Η υποχρεωτικότητα των Εμβολιασμών, παρά την δυνητική ή πραγματική ωφέλεια κάποιων, είναι σαφώς αντιδημοκρατική και αντισυνταγματική πράξη. Τα εμβόλια δεν παύουν να έχουν γνωστές και κυρίως άγνωστες παρενέργειες, κάποιες από τις οποίες δεν θα τις αντιληφθούμε ίσως ποτέ. Οι πληθυσμοί πρέπει να είναι ελεύθεροι να επιλέγουν. Η Ελευθερία δεν μπορεί να είναι επιλεκτική. Ούτε μπορεί να μετατρέπεται σε τυραννία κατά το δοκούν. Πολύ περισσότερο, όταν οι Εμβολιασμοί συνδέονται με γενικότερα σχέδια ελέγχου και υπακοής της ανθρωπότητας... Σημείωση 2: Το Αντιφυματικό Εμβόλιο BCG, αποδεικνύεται εξ΄ ίσου αποτρεπτικό όχι μόνο για τον Κορωνοϊό, αλλά και για την εποχική Γρίπη. Οι χώρες που δεν το εφαρμόζουν έχουν εξαιρετικά υψηλά ποσοστά θανάτων από Γρίπη - δείτε σχετικά στοιχεία για την Ιταλία εδώ) Share Tweet Pin Email Share Share Μπορεί να σε ενδιαφέρουν: ΑΡΘΡΑ ΕΡΕΥΝΑ ΚΟΣΜΟΣ ΥΓΕΙΑ

article_url: https://archive.vn/0QFb7